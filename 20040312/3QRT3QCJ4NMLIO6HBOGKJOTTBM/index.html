<html><header><meta charset="utf-8"><title>Blue隊友遭遇有憂有喜</title></header><body><h1>Blue隊友遭遇有憂有喜</h1><p>英國組合嘅成員Lee，前日着到官仔骨骨咁，為佢去年十二月懷疑打傷攝影師一案出庭，佢呢次認真大劑，因為如果罪名成立嘅話，可能要坐兩年監。不過，另一位Blue成員Antony前日就報喜，上年尾俾佢飛咗嘅前未婚妻LucyBolster，剛為佢生咗個女，BB重改埋名叫Emily，Antony已經話會同Lucy組織家庭。</p></body></html>