<html><header><meta charset="utf-8"><title>冰糖燕窩＋搞笑中基<br>林嘉欣孖寶傍身抗衰老</title></header><body><h1>冰糖燕窩＋搞笑中基<br>林嘉欣孖寶傍身抗衰老</h1><p>愛美是女性的天性，林嘉欣日前到海味店選購燕窩，務求以最佳狀態配合新碟宣傳。而在嘉欣的新碟中，有一首合唱歌是與鄭中基合作，嘉欣表示曾和她傳緋聞的中基，除帶給她不少歡樂外，更紓緩了她緊張的心情。</p><p>林嘉欣最近除了忙於拍電影之外，還要為她的新大碟宣傳，正所謂「女人唔補好易老」，嘉欣亦深明這個道理，所以日前特別到上環的海味店購買燕窩，好好補身。&#13;<br> <br> <spanclass>識食燕窩唔識揀 &#13;<br> 嘉欣日前說：「其實我都好少食燕窩，一來煮燕窩都幾麻煩，而且我亦都唔係好識揀，所以真係要搵專人教吓我。」所以嘉欣在海味店時非常虛心地向店員請教，如何選購靚燕窩，她表示平時不會花太多錢買補品，但她的歌迷卻非常愛錫她，不時會送燕窩給她做禮物，嘉欣亦只會懂得加入冰糖或鮮奶。&#13;<br> 嘉欣又提到在她的新碟中有一首歌是與鄭中基合唱，原來早年嘉欣曾與鄭中基在台灣傳過緋聞，嘉欣笑說：「其實都幾搞笑，緋聞梗係唔係真㗎啦！我哋嗰陣係同一間唱片公司，咁我哋要一齊接受訓練，我記得我重同佢一齊去健身，嗰時鄭中基好文靜，唔出聲，但係今次再見番佢，就覺得佢唔同晒，好搞笑。」嘉欣又大讚鄭中基，在錄音時不停搞笑，令現場氣氛較輕鬆之餘，更紓緩了她緊張的心情。&#13;<br> 採訪、攝影：李珮洳&#13;<br> 場地：恒興行</spanclass></p></body></html>