<html><header><meta charset="utf-8"><title>班亞弗力日日蒲頭乘機𢱑撈</title></header><body><h1>班亞弗力日日蒲頭乘機𢱑撈</h1><p>班亞弗力（BenAffleck）向來爛滾，日前有人話見到佢喺紐約一間吧入面搭上幾個女仔，之後重帶埋佢哋返麥迪文（MattDamon）屋企玩！而班仔呢排為咗谷套新片，幾乎日日蒲頭，好似前日佢又去咗雜誌《TeenPeople》嘅頒獎晚宴，重同時代華納嘅主席RichardParsons傾到雞啄唔斷，唔通喺度𢱑撈？</p></body></html>