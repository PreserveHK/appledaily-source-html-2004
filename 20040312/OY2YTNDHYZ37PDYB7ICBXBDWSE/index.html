<html><header><meta charset="utf-8"><title>文藝片好眼瞓　動作戲精神晒<br>阿嬌半空擘髀身手最好</title></header><body><h1>文藝片好眼瞓　動作戲精神晒<br>阿嬌半空擘髀身手最好</h1><p>Twins的鍾欣桐（阿嬌）前晚在廣州為新片《千機變II花都大戰》開工，親身吊威吔拍攝凌空一字馬和擘腿動作。導演元奎大讚她領悟力高，身手亦好，是四名主角中最多動作戲的一人。</p><p>二人女子組合Twins的鍾欣桐和內地演員范冰冰等，前晚在廣州龍洞山莊拍攝新片《千機變II花都大戰》，該場戲講述阿嬌追打陳冠希（Edison）和范冰冰，本來阿嬌和Edison這對過氣緋聞情侶可以同場演出，但Edison因病缺席，故由替身上陣。<br> &#13;<br> <spanclass>先做熱身運動 &#13;<br> 阿嬌曾表示有意當打女，在拍攝《千II》片時亦事事親力親為，除了試位外，全部親身上陣，而為求順利，她先在場景的四角上香拜神，又做了壓腿和拉筋等熱身動作。&#13;<br> 拍攝時，繫上威吔的阿嬌被吊上半空，做出凌空擘腿和一字馬等高難度動作，還要被倒吊，動作認真不容易。而她每拍完一個動作，便翻看拍攝效果。&#13;<br> 該片導演元奎大讚阿嬌說：「阿嬌身手好好，佢除咗四肢協調外，領悟力亦高，有啲人手同腳未必配合得到。四名主角中，我覺得阿嬌身手好，所以亦安排佢拍最多動作戲。」問到陳祖明的身手如何？元奎說：「佢老竇話晒係成龍，身手有番咁上下。」<br> &#13;<br> <spanclass>喜愛冷酷角色 &#13;<br> 阿嬌獲悉元奎稱讚後，雀躍地說：「吓！佢真係咁講？我好鍾意拍動作戲，因為拍文藝片好眼瞓，拍動作戲精神啲。我之前喺昆明都學咗打後手翻，希望趁後生學多啲動作，我發覺好多基本功唔夠。我好鍾意呢套戲嘅角色，因為好cool，唔使笑。」&#13;<br> 阿嬌又表示早年因拍攝《愛情當入樽》MV時打籃球令頸部受傷，早前舉行演唱會時傷及舊患。她說：「其實都冇乜事，都係肌肉疲勞啫。」至於首次跟阿嬌合作的范冰冰，亦讚她是一名努力的女孩。&#13;<br> 記者馮美茵、陳偉權廣州直擊</spanclass></spanclass></p></body></html>