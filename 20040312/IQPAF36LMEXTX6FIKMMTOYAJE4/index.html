<html><header><meta charset="utf-8"><title>福士ConceptC概念開篷出奇闊落</title></header><body><h1>福士ConceptC概念開篷出奇闊落</h1><p>德國福士汽車響剛舉行嘅瑞士日內瓦車展上，展出咗旗下多款至新、至惹人注目嘅新車，當中一部以概念開篷跑車形象示人嘅ConceptC，最具吸引力。&#13;<br>記者：鄭達基</p><p><spanclass><fontstyle>關上硬頂似跑車  &#13;<br> 先從外形方面說起，全新ConceptC不但擁有一個流線型車體設計，其中車頂開關容易，而且需時甚短，關上硬篷頂後，外形就似足Coupe跑車一樣。&#13;<br> 至於車廂方面，廠方特別為其安排以Two-tone顏色示人，襯埋獨特嘅車廂鋪排，闊落車廂空間及四座位配搭，可讓車上乘客有更舒適嘅乘坐空間，一雙前排座椅更可作大幅度移動，從而讓後排乘客進出車廂時，比現有嘅開篷跑車來得更容易。</fontstyle></spanclass></p><p>&#13;<br> &#13;<br> <spanclass><fontstyle>2.0公升偈輸出充裕  &#13;<br> 新車嘅機械配搭，係以一台2.0公升FSI引擎作骨幹，馬力輸出為150匹，配以一套6前速手動波箱，性能表現毋庸置疑；與此同時，235/35ZR19（前輪）及245/35ZR20（後輪）嘅輪胎組合，加埋跑車化底盤結構，行車時有更大循迹性。</fontstyle></spanclass></p></body></html>