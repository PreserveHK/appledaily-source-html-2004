<html><header><meta charset="utf-8"><title>無意做飛人　獨立闖樂壇<br>柯有倫寫歌悼亡父</title></header><body><h1>無意做飛人　獨立闖樂壇<br>柯有倫寫歌悼亡父</h1><p>柯受良去年於上海猝逝，作為長子的柯有倫悲慟過後近日終平復心情。不過，有倫表示暫時無意做父親的接班人投身特技人的工作，反而會在樂壇大展拳腳，更親自創作了一首歌悼念亡父。</p><p>亞洲第一飛人柯受良（小黑）去年突然逝世，他的家人驚聞消息均顯得十分悲痛，而小黑的長子柯有倫雖然經常默不作聲，但仍難掩哀痛心情。事隔三個月，日前有倫特地由台灣飛抵香港，為亡父自導自演的遺作《生死速遞》做宣傳，心情已平復許多的有倫，臉上已重拾年輕人應有的輕鬆笑容。&#13;<br> <br> <spanclass>「人要樂觀」 &#13;<br> 有倫透露小時候在新加坡讀書，與父親聚少離多，但父子二人的感情卻十分好，不時會一起Jam歌或結伴到深圳打高爾夫球。有倫帶着懷念的心情說：「其實全家人心情已平復咗好多，終於可以接受到呢件事。老竇都唔想我哋唔開心，只係有時夜晚瞓覺就會諗起佢，咁就會有啲唔開心。人要樂觀，生同死都唔可以自己決定。」&#13;<br> 作為名特技人的後代，有倫會否秉承亡父的遺志，再做高難度的創舉？有倫說：「爸爸一直都冇刻意要我行佢條路，佢知我好鍾意音樂，一直都冇反對過我。我諗暫時唔會做特技人，反而想做好啲音樂，想做好一樣再做另一樣。九月我就會出自己嘅唱片，係我自己填詞同作曲，其中一首歌係寫我爸爸。」&#13;<br> <br> <spanclass>「照顧屋企」 &#13;<br> 很多藝人之子要在娛樂圈打響名堂，都會依靠家人的名聲作幫助，但有倫卻表示不會這樣做，他說：「以前有啲人會因為老竇而識得我，但𠵱家都冇得孭啦！以前做錯嘢，人哋會話『柯受良個仔』點點點，老竇個人都唔喺度，𠵱家啲人唔可以賴媽咪，唯一就係唔好做啲對唔住老竇嘅嘢就得喇！我會學識獨立，大個仔，作為長子要照顧屋企。」&#13;<br> 採訪：馮美茵&#13;<br> 攝影：陳烱威</spanclass></spanclass></p></body></html>