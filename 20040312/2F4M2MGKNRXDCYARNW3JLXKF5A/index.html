<html><header><meta charset="utf-8"><title>Nokia皮革摺機7200三部送畀你</title></header><body><h1>Nokia皮革摺機7200三部送畀你</h1><p>摺機對手機界的影響絕對深遠，就連死硬派Nokia亦於上年10月發表首部GSM制式摺機7200，圖騰式圖案外殼，明顯同Xelibri爭做「時裝手機」一哥，再加上30萬像素影相鏡頭，拍片、影相、聽收音機一應俱全。而且今日《蘋果日報》更聯同Nokia送出3部7200給大家，想得到就快手填妥參加表格Fax嚟啦！&#13;<br>&#13;<br>記者：劉耀祥　攝影：陳偉強　ImageGirl：Cody</p><p><spanclass><fontstyle>Profile  &#13;<br> 制式：GSM900/1800雙頻&#13;<br> 顯示器：&#13;<br> （外）單色/96×36像素&#13;<br> （內）65,000色/TFT/128×128像素&#13;<br> 功能：GPRS、JAVA、MMS、收音機、和弦&#13;<br> 備用時間：150-300小時&#13;<br> 通話時間：2-5小時&#13;<br> 體積：86×50×23.6mm&#13;<br> 重量：115g&#13;<br> 查詢：21366338（NokiaHK）</fontstyle></spanclass></p><p><spanclass><fontstyle>Nokia首部換殼摺機  &#13;<br> 等足5個月，終於都等到7200正式登陸香港，當中前後可換式圖案機殼乃7200強打賣點，機殼質地亦以類似皮革所製。而隨機會有同款花紋手機繩及布袋，另外亦都會有同款花紋硬身機套及機繩個別發售，價錢每套約$300，據知會有6款唔同顏色及圖案外殼登場。&#13;<br> 雖然7200背住Nokia「第一摺機」之名，但似乎仍擺脫不了Nokia傳統直機特性，皆因機身打開後亦可180度攤平，差唔多變成直身機，講電話時唔使「就住就住」，亦唔怕整爛個鉸位，十分有趣。</fontstyle></spanclass></p><p><br> &#13;<br> <spanclass><fontstyle>聽歌、拍片又打JAVAGame  &#13;<br> 論功能，7200亦絕不失禮，內置30萬像素鏡頭，可以影相以及拍短片，最高可拍攝640×480像素照片，但較為失望就係內芒尺寸較為細，影相及拍片時就睇得比較小，而機面亦欠缺自拍鏡及閃光燈，睇嚟「玩款」始終先係7200的最主要責任。&#13;<br> 除影相及拍片之外，7200亦支援收音機及JAVA功能，坐車搭船聽吓收音機或者玩JAVAGame，點都唔會悶。7200走時裝手機路線，新機開價為$3,998，睇嚟Nokia想將7200定位於「高檔」時裝類別。</fontstyle></spanclass></p><p><spanclass><fontstyle>答問題送手機  &#13;<br> 今日大家唔單止可以睇到7200嘅介紹，分分鐘重可以親身擁有佢，皆因今日《蘋果日報》聯同Nokia送出3部7200畀《蘋果日報》讀者，而遊戲都相當簡單，只要答妥以下3條問題，就可以有機會得到呢部潮人摺機！&#13;<br> &#13;<br> 1.7200內置多少萬像素鏡頭？&#13;<br> A.10萬	B.30萬	C.100萬&#13;<br> &#13;<br> 2.7200欠缺以下哪項功能？&#13;<br> A.拍片	B.收音機	C.閃光燈&#13;<br> &#13;<br> 3.7200隨機不會附送以下哪樣配件？&#13;<br> A.手機繩	B.機套	C.藍芽耳筒</fontstyle></spanclass></p><p><spanclass><fontstyle>參加辦法  &#13;<br> 1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭3名參加者各得到Nokia7200手機一部。&#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> 5.得獎者將有專人通知。&#13;<br> 6.為公平起見，《蘋果日報》及Nokia員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> *參加表格上之姓名須與身份證相同，否則將被取消資格。&#13;<br> *必須憑報紙上的參加表格才可以參加遊戲。&#13;<br> **以本報傳真機所顯示的時間為準。</fontstyle></spanclass></p><p><spanclass><fontstyle>其他同級手機  &#13;<br> 雖然Nokia今時今日先有摺機同大家見面，不過大家都知其他廠一早已經投向摺機懷抱，兼且部份已經玩得有聲有色，一樣冇天線而且睇得又影得！</fontstyle></spanclass></p><p><br> &#13;<br> <spanclass><fontstyle>查詢：  &#13;<br> （a）星網科技（21948820）&#13;<br> （b）數碼世紀（21423008）&#13;<br> （c）鉑匯科技（23987320）</fontstyle></spanclass></p></body></html>