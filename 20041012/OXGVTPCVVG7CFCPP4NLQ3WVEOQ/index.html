<html><header><meta charset="utf-8"><title>動畫配音唐澤壽明分身有術</title></header><body><h1>動畫配音唐澤壽明分身有術</h1><p>演技出眾嘅唐澤壽明，前日喺東京為荷李活全新電腦動畫電影《PolarExpress》配音，佢今次嘅工作都好有挑戰性，因為佢同聲演荷李活版嘅湯漢斯（TomHanks）一樣，都係一人同時為細路仔主角、主角阿爸、車長同聖誕老人等五個角色配音。下個月湯漢斯訪問日本嗰陣，唐澤亦會一齊現身宣傳。</p></body></html>