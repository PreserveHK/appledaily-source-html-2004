<html><header><meta charset="utf-8"><title>自動變色七色光球</title></header><body><h1>自動變色七色光球</h1><p>平日喺旺角、尤其係夜晚，總會遇到一啲喺擋風玻璃下放滿一排「萬記」煙盒，再喺車廂不同地方裝滿五顏六色燈嘅密斗或貨Van，加埋轟轟聲震到隔籬車都聽到嘅勁歌，置身車內應該好有DiscoFeel。但係搞到架車咁，除咗會影響揸車嘅專注力，重隨時會觸犯法例。唔想咁誇張又想有幻變燈光裝飾點綴一下，呢個的骰七色光球就最啱喇！只要將佢插喺點煙器插口，呢粒通透嘅波波就會發光，更會漸變出7種不同顏色。上到飛鵝山熄晒啲燈談吓心，喺漆黑嘅車廂之中欣賞幻變嘅燈光，Wow！真係幾浪漫噃！&#13;<br>&#13;<br>記者：馬慶武&#13;<br>攝影：楊錦文</p><p>金聲汽車音響精品（27705668）&#13;<br> 地址：旺角山東街69號地下</p></body></html>