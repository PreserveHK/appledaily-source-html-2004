<html><header><meta charset="utf-8"><title>「黑哨摧殘中國足運」吳偉超歎無奈</title></header><body><h1>「黑哨摧殘中國足運」吳偉超歎無奈</h1><p>本地唯一外流球員吳偉超，昨日首隨港隊操練時，大爆中國球壇「黑哨」內幕；這位效力中甲南京有有的全能守將說：「北京現代的黑哨問題其實自己亦遇過，作為球員，看着黑哨摧殘中國足運，確實無奈又無助。」	圖?文：李勇明</p><p>北京現代因不滿黑哨而宣布退出中超事件令人關注，已在國內球壇打滾三年的吳偉超，對黑哨問題竟是見怪不怪，現年二十三歲的他說：「佢哋（指黑哨）唔單止在超聯，就連甲級比賽都好普遍。好似南京有有上月作客珠海中邦，明明係個黑人球員（指中邦前鋒米格）拉衫在先，之後重自己跌低，但球證卻吹我犯規，重判罰十二碼，球隊因此以三比四飲恨。」<br> &#13;<br> <spanclass>高招出紅牌低手判極刑 &#13;<br> 吳偉超補充：「其實呢次黑哨同北京現代嘅爭議十二碼好相似，球會唔追究係因為友友今年嘅目標唔係升班；相反中邦對升上超聯就好有『部署』。」吳偉超透露球證黑哨技倆時說：「高招嘅黑哨通常係同一犯規動作有兩套準則，不經意下派出紅牌，做到人多打人少，手段唔易發覺。低招先會有呢啲爭議十二碼。至於黑哨嘅發生，往往喺爭標、爭升班、護級球隊嘅主場賽事出現。」</spanclass></p><p><spanclass>大馬戰港當試陣 &#13;<br> 周日返港的吳偉超昨晨隨港隊友賽奧運隊，為周三旺角場上演的世界盃外圍賽備戰，港隊憑歐偉倫梅開二度小勝二比○。至於大馬在小西灣球場首課操練後，教練比錫基表明球隊目標為年尾的虎啤盃，作客香港只抱試陣心態。</spanclass></p></body></html>