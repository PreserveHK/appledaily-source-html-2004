<html><header><meta charset="utf-8"><title>政府免費培訓與支援<br>學園藝進軍迪士尼</title></header><body><h1>政府免費培訓與支援<br>學園藝進軍迪士尼</h1><p>勞工處與多家社會機構合辦，為期一年的《青年自僱援助計劃》，36項課程層面甚廣，冷門到如犬隻訓練、園藝、滾軸溜冰等都有，就係因為夠冷門，這班二十出頭的學員大都對自己的「專業」自信滿滿，直頭覺得前路一片光明！	&#13;<br>&#13;<br>記者：陳慧敏　攝影：蔡鴻雯、陳智良</p><p>各個培訓課程開課日期不一，但自5月招生以來，部份項目已經進入實習階段（包括約4個月培訓及8個月支援及市場開拓服務）。當中更有人成功「自僱」，Natalie及Terence已成為正式滾軸溜冰教練，而阿堂及阿傑亦上門為客人平價維修電腦。&#13;<br> &#13;<br> <b> case1：</b> &#13;<br> <spanclass><fontstyle>新世代綠化潮流  &#13;<br> 走進屯門某中學的後花園，就見滿地木頭青竹泥耙與盆栽。一群二十出頭的青年人手持小鏟子出力翻泥與搭竹棚。&#13;<br> 問女園丁阿Be為何學園藝？她直說：「因為本小利大！（全學員爆笑）」小記懷疑，邊度好賺呀？24歲原為電視台攝製隊一員的阿仁即時極力平反：「現在愈來愈流行綠化環境，許多學校、屋苑甚至商業大廈都會建設空中花園，搞空氣淨化。我想得很清楚，這一行絕對有市場！」而Annie更充滿希望的說：「已寄了求職信到迪士尼，希望負責照顧園內花草。」</fontstyle></spanclass></p><p><spanclass><fontstyle>有機肥臭到嘔  &#13;<br> 培訓要求學員對不同類型的植物都要有好豐富和深入的知識，無論種植位置、日照時間長短、天氣等等，對不同植物都會有不同的影響，要施放不同的肥料，還要學會市場策略與推廣。&#13;<br> 看住植物健康成長的背後，是辛苦的體力勞動。幾位新進園丁齊心說難忘超臭有機肥。GIGI笑說：「嘩！啲花生枯、腐土、糞便混起來，臭過真屎呀真係，早陣子中秋，見到花生都想嘔！」&#13;<br> &#13;<br> 行業小貼士：畢業學員可到花場做助理、或園圃工程公司工作。&#13;<br> &#13;<br> 《園藝及綠化服務、盆栽製作及銷售》&#13;<br> 課程內容：外勤園圃工程、園藝設計、香草及蘭花種植及售賣&#13;<br> 主辦機構：香港神托會（28508960）&#13;<br> 網址：<ahref http:> http://www.stewards.org.hk  &#13;<br> （10月18日第二期正式招生，名額約20個）</ahref></fontstyle></spanclass></p><p><b> case2：</b> &#13;<br> <spanclass><fontstyle>「教練」發展潛力佳  &#13;<br> 「其實香港嘅就業狀況有啲係『有人冇工做，有工冇人識得做』。你以為得唔三唔四啲人先玩滾軸溜冰，但其實好多學校都會請我哋去教小朋友玩滾軸溜冰。得到『教練』資格，發展可以好闊。」於是Terence（21歲）跟Natalie（18歲）專登辭去悶夾「唔可以做死一世」的售貨員職位，全情投入培訓。&#13;<br> &#13;<br> <spanclass><fontstyle>市場調查最重要  &#13;<br> 學員除了學會滾軸溜冰花式，進行教學、行政實習外，還要學活動推廣策略、做市場調查等。Terence：「好似人口老化嘅深水埗，搞表演活動就會比開訓練班好。唔同地區，訓練嘅收費都唔同。」而文靜的Natalie，剛示範了幾個入門動作，滴住汗對小記笑說，培訓擴闊了她的生活圈子，看住自己跟小朋友的技巧同時進步，很有滿足感，愈來愈喜歡在這行發展。</fontstyle></spanclass></fontstyle></spanclass></p><p>行業小貼士：註冊滾軸溜冰教練時薪可達$100或以上。&#13;<br> &#13;<br> <spanclass><fontstyle>耍家招式  </fontstyle></spanclass></p><p>《一級滾軸溜冰教練培訓計劃》&#13;<br> 課程內容：舉辦訓練班、表演、講座及級別試考核&#13;<br> 主辦機構：香港婦女發展聯會有限公司（24502112）&#13;<br> 網址：<ahref http:> http://www.ntarc.org  &#13;<br> （10月31日仍接受插班生報名）</ahref></p><p><b> case3：</b> &#13;<br> <spanclass><fontstyle>職工盟變「電腦維修部」  &#13;<br> 元朗職工盟的電腦室，一班十來二十歲的年輕人剛完成了三個多月的理論課程，對住電腦吵吵鬧鬧忙進忙出，分工合作設計傳單、接工作、報價等等。靠派傳單、勞工處轉介、朋友介紹得來。&#13;<br> &#13;<br> <spanclass><fontstyle>逐間學校自薦  &#13;<br> 阿堂（24歲）就試過手執整個屯門區幼稚園至中學的百多間學校的名單，逐一打電話自薦。現時區內一家幼稚園已成為其「長期客戶」，校內13部電腦有乜「依郁」都會找阿堂救命。&#13;<br> 講組員奮鬥史，阿傑（23歲）說：「最困難係去洗樓（即上樓派傳單），有時派唔夠兩層，就俾管理員捉，惟有死死氣咁走。過兩日就搵第二位組員再洗過，專登次次搵唔同時間唔同人去洗，博個管理員唔認得我哋囉！（笑）」&#13;<br> &#13;<br> 行業小貼士：電腦維修收費視情況而定，但學員們暫時不收檢查費。</fontstyle></spanclass></fontstyle></spanclass></p><p>《自僱電腦維修服務》&#13;<br> 課程內容：電腦維修及病毒清除、網路鋪線、軟體安裝等&#13;<br> 主辦機構：職工盟教育基金有限公司（23329368）&#13;<br> 網址：<ahref http:>www.hkctu.com &#13;<br> （名額已滿，請留意日後公布）</ahref></p><p><b> case4：</b> &#13;<br> <spanclass><fontstyle>狗狗與主人齊受訓  &#13;<br> 狗隻訓練員現時還是稀有職業，23歲原任售貨員的阿Man，即時握緊這難得的機會，從百多個申請者中脫穎而出成為學員之一！「我本身好喜歡狗，而且看銅鑼灣那座樓高四層的寵物城，就知道寵物這行很有發展潛力。」&#13;<br> 課程由狗隻行為與心理、寄生蟲的生長過程、顧客心理及銷售技巧都要學到。「點解狗仔會搞破壞、抓地板？好有可能是牠覺得不被關心，想引主人注意。但我們絕不會用打的方法去教牠，這樣只會讓牠怕我，沒人看住牠、或對住主人時牠就會頑皮起來。所以最重要的是要教導狗主如何訓練狗隻，否則狗隻回到家不聽主人訓示也是於事無補。」&#13;<br> &#13;<br> 行業小貼士：一般訓練員畢業後，時薪可達$150或以上。</fontstyle></spanclass></p><p>《煉犬工房》&#13;<br> 課程內容：私人外勤犬隻訓練、簡單犬隻美容護理&#13;<br> 主辦機構：香港善導會（31766355）&#13;<br> 網址：<ahref http:> http://www.sracp.org.hk  &#13;<br> （名額已滿，請留意日後公布）&#13;<br> &#13;<br> 勞工處《青年自僱支援計劃》&#13;<br> 查詢網址：<ahref http:> http://www.labour.gov.hk/front.htm  　電話：28523817	&#13;<br> 參加條件：18-24歲，中五至大學學位以下程度</ahref></ahref></p></body></html>