<html><header><meta charset="utf-8"><title>個唱開鑼服飾再惹劣評<br>臃腫千嬅頻甩嘴Kelly搶晒鏡</title></header><body><h1>個唱開鑼服飾再惹劣評<br>臃腫千嬅頻甩嘴Kelly搶晒鏡</h1><p>楊千嬅繼前年演唱會的服飾不獲好評後，前晚她在紅館舉行首場個唱時，多套服裝看來亦十分臃腫，加上勁厚底鬆糕鞋及將兩個耳機塞在身後，以致千嬅的茶壺身形表露無遺。自言患病的千嬅前晚經常甩嘴，獻唱一連串慢歌之後，擔任表演嘉賓的陳慧琳一出場唱快歌，即時搶盡風頭。</p><p>楊千嬅一連五場的《楊千嬅演唱會開年大典Vol.3》前晚在紅館揭開序幕，全場滿座。前年千嬅的演唱會找了TomasChan任服裝設計，結果多套服飾穿在她身上均不獲好評，連髮型也大受抨擊。<br> &#13;<br> <spanclass>色調華麗！ &#13;<br> <spanclass>腰背塞耳機臃腫 &#13;<br> 前晚千嬅的舞台服亦是由TomasChan設計，色調搶眼華麗，惜看來十分臃腫，加上千嬅將兩個耳機塞在身後，以致身材肥腫難分，再配以厚底鬆糕鞋，令她整個人看來又腫又矮，宛如茶壺。而其中一套中國味頗濃的服裝，千嬅竟襯以小丑妝及寶黛麗頭，甚不協調。&#13;<br> 千嬅在過往的演唱會常因走音而被批評，故她對今次個唱十分緊張，欲一雪前恥，惜她前晚自言因病以致開騷前兩晚失聲，故表現失準，經常甩嘴，在獻唱一連串慢歌之後，表演嘉賓陳慧琳（Kelly）出場獻唱快歌《花花宇宙》時，觀眾反應極之熱烈，搶盡風頭，Kelly開心得拖着千嬅繞場唱歌，千嬅邊跑邊以手按住屁股，原來她塞在褲內的耳機險些跌出來，故跑得十分狼狽。<br> &#13;<br> <spanclass>請求支持！ &#13;<br> <spanclass>「包容我病同聲沙」 &#13;<br> 不過，愛哭的千嬅前晚終能控制情緒，只喊了一次，當任賢齊出場與她合唱時，小齊說：「千嬅病咁辛苦都做演唱會。」千嬅即接口說：「我之前失咗兩日聲，助手同我講，話梅姐都堅持到最後一分鐘，我都要堅持，開得呢個演唱會，得番最後一啖氣都要唱落去，希望大家包容我病同聲沙，繼續支持我。」</spanclass></spanclass></spanclass></spanclass></p><p>後來千嬅獻唱《飛女正傳》前又說：「人生要遇到一段轟烈嘅愛情故事，雖然我遇到嘅未算最轟烈，但我都想做吓飛女。」然後她坐在花形鐵架升上高空，但開腔唱歌時卻忘記歌詞，要求重唱，鐵架重回地面後再升一次，千嬅唱畢又說：「終於搵到一啲嘢比戀愛更重要，就係失聲。」<br> &#13;<br> <spanclass>服藥混亂！ &#13;<br> <spanclass>「天氣凍氣管腫晒」 &#13;<br> 事後千嬅接受訪問談到表現失準時，她說：「我之前病得好嚴重，本來準備得好好，但天氣突然變得好凍，我氣管腫晒。我前一日綵排時醫生叫我唔好唱，否則會冇聲，我本來唔想畀藉口自己，但小齊講咗出嚟，我都無謂呃觀眾。其實第一晚都有啲亂，食咗藥呀。」&#13;<br> 談到其服飾臃腫一事，千嬅說：「係呀，太少時間做，新年冇人開工，後來又要做Twins演唱會，得五日做衫，我重有幾套未着，第二日會改吓。」&#13;<br> 對於緋聞男友鄭中基（Ronald）到場卻沒有欣賞，千嬅說：「好多人都有嚟探我，Ronald同方力申冇睇呀，大家嚟講句生日快樂，Ronald送畀我份禮物我都未拆，佢話重送咗一籃梨同蘋果嚟，佢知我病嘛，佢都未覆做唔做嘉賓，公司話佢冇期。」&#13;<br> 採訪：胡比　攝影：何國豪</spanclass></spanclass></p></body></html>