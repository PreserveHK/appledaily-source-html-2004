<html><header><meta charset="utf-8"><title>　　何志平「著草」後蒲頭種菜 - 李八方</title></header><body><h1>　　何志平「著草」後蒲頭種菜 - 李八方</h1><p>康樂及文化事務署發起一個「社區園圃計劃」，教人種瓜種菜，學做農夫之餘，重可以將收成帶返屋企慢慢歎。市民有四個公園可以選擇，包括黃大仙區獅子山公園、東涌文東路樹木庫、北角慧翠路樹木庫同旺角花墟公園。&#13;<br> 民政事務局局長何志平出動宣傳，呢次係佢大年初二「着草」唔求籤之後，首次出席呢類與市民接觸嘅公開活動。何局長親自下田落菜苗，一副告老歸田咁嘅姿態，唔知市民百姓鍾意見到何局長歸田園居，定係勤政愛民多啲呢？&#13;<br> （圖）冇見一排，肥平好似又肥咗啲喎，過年梗係食好多嘢嘞。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>