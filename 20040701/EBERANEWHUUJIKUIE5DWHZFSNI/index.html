<html><header><meta charset="utf-8"><title>　　飛哥風雨中出回憶錄 - 李八方</title></header><body><h1>　　飛哥風雨中出回憶錄 - 李八方</h1><p>噚日7.1大遊行前夕，風雨交加、氣壓低沉，李鵬飛揀正呢日出回憶錄「風雨三十年」，將多年從政生涯細說從頭。書中數咗十個風流人物，由鍾士元、鄧蓮如、彭定康到陳方安生等，又回憶咗佢過去三十年遇到嘅不少人與事，包括佢曾叫司徒華解散支聯會、訴說佢認識嘅董建華等。&#13;<br> 本書分為一百蚊嘅精裝版，同五十蚊嘅平裝版。飛哥話精裝版多好多靚相，不過又想香港多啲人、尤其係啲後生仔知道三十年來嘅政治歷程，所以出多本平裝版。講到民主派對於同中央溝通嘅分歧，以及劉千石同司徒華差啲反面，飛哥話好同意阿石嘅意見，亦唔會怪華叔咁激，不過就話華叔嘅說話有啲過份，希望佢適可而止喎。&#13;<br> （圖）飛哥出回憶錄，噚日重坐定定幫人簽名。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>