<html><header><meta charset="utf-8"><title>蘋果電腦富貴無敵組合<br>30吋巨芒+新G5超過五萬蚊</title></header><body><h1>蘋果電腦富貴無敵組合<br>30吋巨芒+新G5超過五萬蚊</h1><p>喺美國三藩市剛舉行嘅WWDC2004（28/6至2/7），蘋果電腦就一口氣公布多款升級版軟件及MacOSX10.4，雖未見新一代iMac或iPod等話題作品，不過就有襯到絕PowerMacG5嘅30"超巨型CinemaHD屏幕撐場，加埋雙2.5GHz處理器新G5，全套埋單超過五萬港元！&#13;<br>&#13;<br>記者：徐影龍</p><p>新G5由外觀到內櫳架構跟舊型號分別不大，最大升級係採用雙2.5GHzG5處理器，前置滙流排頻寬亦增至1.25GHz，更突破業界，首次原廠機內置水冷系統，足證機內熱力四射。加入三條最新嘅PCI胠插槽，連埋張RADEON9600XT顯示卡同8×SuperDrive，賣價$23,900只係比Dual2GHz型號貴四千蚊，算係幾吸引嘅價錢。最要命係同期公布嘅一系列CinemaHD顯示屏中，最大嘅30"型號居然索價$26,900，拍住市面熱賣緊嘅LCDTV。&#13;<br> &#13;<br> <spanclass><fontstyle>Mac版LCDTV  &#13;<br> 新嘅Cinema系列，分別有20"、23"同30"型號，以G5機箱同一物料製造，兩者拍埋簡直襯到絕。新芒放棄一路力谷嘅ADC介面，改為全線支援DVI，最大嗰兩款屬HD機種（超高解像），最高顯示色數達1,670萬色，30"型號解像度更高達2,560×1,600，幾乎一張600萬像相片唔使縮細都睇得晒。&#13;<br> 值得一提係30"型號規格太高，普通顯示卡根本頂唔住，所以官方網站推薦nVIDIA最頂級嘅GeForce6800UltraDDL顯示卡，卡上重設置兩個DVI插頭，畀你同時接駁兩個30"大芒用，運算能力的確驚人。&#13;<br> &#13;<br> 香港官方網頁：<ahref http:> http://appleclub.com.hk  </ahref></fontstyle></spanclass></p></body></html>