<html><header><meta charset="utf-8"><title>數碼影音：聽歌　睇片　3.5吋大芒<br>HMP-A1明搶VAIOPocket風頭</title></header><body><h1>數碼影音：聽歌　睇片　3.5吋大芒<br>HMP-A1明搶VAIOPocket風頭</h1><p>估唔到部VAIOPocket見街未夠一個月，官網重力谷緊嘅時候，SONY居然靜悄悄咁推出另一款同類新機，踢走創新嘅捽機系統G-Sense後，將個靚芒拉大到3.5荂A重要加入MPEG播片功能，橫睇掂睇都勁過部VAIOPocket，賣價亦只係貴五百蚊，唔怪得MobileExpert返貨唔夠兩日，已賣晒30部存貨。&#13;<br>&#13;<br>記者、攝影：徐影龍　ImageGirl：Fion</p><p><spanclass><fontstyle>PROFILE  &#13;<br> 屏幕：3.5"TFT&#13;<br> 解像度：320×240（26萬色）&#13;<br> 儲存：20GB硬碟&#13;<br> 播片格式：MPEG1、2、4&#13;<br> 音樂格式：ATRAC3plus、MP3、WMA&#13;<br> 相片格式：JPEG&#13;<br> 操作時間：MPEG4約4小時、MP3約8小時&#13;<br> 體積：約129.6×75.6×22mm&#13;<br> 重量：250g</fontstyle></spanclass></p><p><spanclass><fontstyle>抄VCD小秘技  &#13;<br> 想輕輕鬆鬆抄VCD入HMP-A1度睇，其實毋須費時重新編碼做MPEG1咁麻煩，只需用電腦打開VCD入面嘅「MPEGAV」資料夾，將裏面檔名嘅Extenion由.dat改為.mpg或.mpeg就得。&#13;<br> &#13;<br> 其實SONY呢部HMP-A1多媒體播放機都幾神秘，皆因由開發到正式賣街，SONY都十分低調，相關網頁極為隱密，一般人好難察覺，所述資料更只得寥寥幾行字，跟以往高姿態出新機判若兩人。據小道消息稱，呢部HMP-A1由棄守PDA市場嘅SONY人員所開發，規格及賣價比目前力谷緊嘅VAIOPocket更有吸引力，為免自己人打自己人，SONY惟有低調處理。</fontstyle></spanclass></p><p><spanclass><fontstyle>支援3大MPEG制式  &#13;<br> HMP-A1甚至乎唔屬於VAIO系列，不過由外形、功能到儲存容量，根本就活脫脫係VAIOPocket嘅再生版。雖然生父偏心，不過HMP-A1好爭氣，規格及功能均超越前作，最明顯係靚芒加大60%跳升至3.5"，視野得以擴闊外，26萬色加320×240解像度，表現亦好細緻自然，作為多媒體播放機絕對係合格有餘。&#13;<br> VAIOPocket只可以聽歌同睇相，而HMP-A1更兼具播片功能，支援MPEG1、2、4，即係自拍嘅DV影像，又或VCD都可抄至機內慢慢睇。經實地測試，播片流暢度一啲都唔輸蝕比流動DVD機，而且向前搜畫速度更高達120倍，每個影片檔案設有獨立重播記錄，20GB亦足夠容納13套VCD電影，陪伴去公幹或旅行的確一流。</fontstyle></spanclass></p><p><spanclass><fontstyle>真正支援MP3  &#13;<br> 聽歌方面，HMP-A1依舊支援SONY自家開發嘅ATRAC3plus格式，亦即跟VAIOPocket一樣最高可收錄13,000首音樂，更勝一籌係新機真正支援MP3及WMA音樂格式，跟影片檔案一樣直接抄落機就聽得，省卻經《MusicMatchJukebox》轉換成ATRAC3plus格式嘅工夫。&#13;<br> 實地試聽，可能受制於跟機耳筒關係，音色未有太大驚喜，低音感覺好弱，對有要求嘅用家，不妨調低檔案壓縮率，甚至換走最關鍵嘅耳筒上段，另購較高級型號，保留線控嘅方便之餘，亦可提高音質。</fontstyle></spanclass></p><p><spanclass><fontstyle>試機後評  &#13;<br> 相較VAIOPocket，HMP竑1優點實在太多，除咗大芒同播片功能外，毋須轉換即抄即播十分之方便，設有AV羍ut可駁大電視欣賞正片或靚相，感觸式操控亦唔輸蝕比VAIOPocket嘅捽機，而且設有英、日文介面，相差幾百蚊，筆者就寧選今日嘅HMP竑1喇。缺點方面，最抵鬧係個線控耳筒，不設屏幕兼只得幾粒掣，音色又唔突出，對SONY嚟講都算失敗。&#13;<br> &#13;<br> <spanclass><fontstyle>長氣型硬碟MP3機  &#13;<br> 現時市面上的硬碟型MPEG4播放機唔多，主流都係朝着MP3機走，想搵同HMP-A1同功能之機，真係少之又少。</fontstyle></spanclass></fontstyle></spanclass></p><p><spanclass><fontstyle>雪白iPod最經典  &#13;<br> 蘋果電腦一踩入流動音樂界，就極速佔據市場，主因除iPod雪白機身勁吸引，《iTune》強橫嘅壓縮MP3功能和編輯音樂能力，都係佢嘅最強賣點。（a）&#13;<br> 賣點：40GB、2茷拊鶠B內置Game&#13;<br> $3,900</fontstyle></spanclass></p><p><spanclass><fontstyle>iHP-120聽埋FM  &#13;<br> iRiver可算係另一間積極推出硬碟MP3機公司，呢部iHP-120內置20GB硬碟，約可收錄5,000首MP3音樂，另附FM、錄音等功能，更為抵買。（d）&#13;<br> 賣點：20GB、現場收音、FM接收&#13;<br> $3,100</fontstyle></spanclass></p><p><spanclass><fontstyle>Muvo迷你的骰  &#13;<br> 同iPodMini一樣，以4GBMicroDrive作儲存媒體，令機身較一般硬碟MP3機更為瘦身。限定版黑銀機殼配襯，亦相當之醒目靚仔。（c）&#13;<br> 賣點：4GB、現場收音、FM接收&#13;<br> $2,398</fontstyle></spanclass></p><p><spanclass><fontstyle>ZenXtra靚聲保證  &#13;<br> 四年幾前CREATIVE已推出首部硬碟MP3機，到今時今日已作出唔少改良。呢部ZenXtra除可儲存8,000首MP3外，EAX音場技術及低噪訊亦令其晉身靚聲硬碟式MP3機行列。（c）&#13;<br> 賣點：30GB、藍光屏幕、EAX音場技術&#13;<br> $2,498</fontstyle></spanclass></p><p><spanclass><fontstyle>iPodMini全球缺貨  &#13;<br> 迷你版iPod歐美賣到斷晒市，香港亦缺貨多時，可惜行貨最快要到七月先到。五色機殼中以藍及綠最受歡迎，4GB容量唔算多，不過儲歌就夠有突。（b）&#13;<br> 賣點：4GB、1.67茷拊鶠B五色機殼&#13;<br> $2,680</fontstyle></spanclass></p><p><spanclass><fontstyle>iHP-140播萬首歌  &#13;<br> iRiver剛推出另一款硬碟MP3型號，規格與機能跟前者iHP-120差不多一樣，不過賣相改變之餘，容量重提升至40GB，夠晒長氣。（d）&#13;<br> 賣點：40GB、現場收音、FM接收&#13;<br> $3,900&#13;<br> &#13;<br> （a）領先電腦（28992239）&#13;<br> （b）JCShop（31022783）&#13;<br> （c）CREATIVEHK（23312930）&#13;<br> （d）iRiver（25582166）</fontstyle></spanclass></p></body></html>