<html><header><meta charset="utf-8"><title>日版Twins減肥等嫁</title></header><body><h1>日版Twins減肥等嫁</h1><p>我羅拉噚日先話加護亞依同希美兩姊妹，直情似到可以組一隊日版Twins，但話口未完，佢哋竟然走咗去影結婚相！原來呢個係一個電視節目嘅橋段，佢哋兩個最近上咗飯島直子嘅節目，扮結婚接受各人嘅祝福。不過一對日版Twins就話，現實中佢哋都希望可以快啲嫁人！而近睇落去加護重好似瘦咗㖭，唔通真係諗住收身早啲出嫁？</p></body></html>