<html><header><meta charset="utf-8"><title>新車速報：積架首部旅行車超級尾廂同級最大<br>JaguarX-Type2.1Estate</title></header><body><h1>新車速報：積架首部旅行車超級尾廂同級最大<br>JaguarX-Type2.1Estate</h1><p>英國積架汽車（Jaguar）嘅X-TypeEstate旅行車係廠方有史以來第一款旅行車，最近本港代理將配用一台出名慳油嘅2.1V6偈的X-TypeEstate引入香港。筆者試車後覺得，貴氣依舊，卻多了一份實用性，皆因佢個超級車尾廂絕對可稱霸同級車系！&#13;<br>&#13;<br>記者：鄭達基　攝影：陳偉強&#13;<br>ImageGirl：Devily（CoolFactory）</p><p><spanclass><fontstyle>同四門版一樣貴氣  &#13;<br> 喺未正式接觸全新積架X-TypeEstate前，筆者心裏或多或少都會覺得改用上旅行車設計後嘅X-Type2.1Estate，相比起四門轎車版會來得比較庸俗，但實情卻剛好相反，由於新車用上與四門版相近嘅車首造型，加上流線車尾、四輪16吋合金胎軨襯托下，望落依舊貴氣。&#13;<br> &#13;<br> <spanclass><fontstyle>雀目紋桃木做修飾  &#13;<br> 新車的前後兩排座椅皆以高級真皮鑲嵌而成，其中駕駛席更備有電控記憶調校，四周又鑲有雀目紋桃木裝飾，一派典型貴價車氣派，不過全車至吸引嘅地方，實非同級容量至高嘅尾廂莫屬（容量高達1,415公升），尾廂重有隔板及分隔前後艙嘅繩網，擺放大型雜物行李就啱晒。至於原廠恒溫冷氣、高級音響、電窗、電天窗、電鏡、8個安全氣袋連充氣簾幕組合當然唔少得！</fontstyle></spanclass></fontstyle></spanclass></p><p><spanclass><fontstyle>加速反應敏感  &#13;<br> 至於引擎配搭方面，新車沿用一台出名慳油好力嘅2.1公升V6偈作核心，動力輸出充裕唔在講，喺一套5前速自動波箱相互配合下，起步加速反應敏感。&#13;<br> &#13;<br> <spanclass><fontstyle>車廂貴氣得嚟夠實用  </fontstyle></spanclass></fontstyle></spanclass></p><p><spanclass><fontstyle>JaguarX-Type2.1EstateProfile  &#13;<br> 引擎：2099ccV6DOHC&#13;<br> 馬力：157ps/6800rpm&#13;<br> 扭力：20.5kgm/4100rpm&#13;<br> 傳動：5前速自動波，前輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：205/55R16&#13;<br> 尺碼：4716×1789×1483mm&#13;<br> 軸距：2710mm；車重：1555kg&#13;<br> 0-100公里：11.1秒；極速：202km/h&#13;<br> 平均耗油：10.1L/100km&#13;<br> 車輛提供：積架香港（25200989）</fontstyle></spanclass></p><p><spanclass><fontstyle>車尾造型未見突出  &#13;<br> 1.尾燈鋪排略嫌簡潔，未有太大驚喜。&#13;<br> 2.車尾頂置有小定翼外，重有高置煞車燈配搭。&#13;<br> 3.四輪16吋跑車合金軨配搭，有助增強路面循迹性。</fontstyle></spanclass></p><p><spanclass><fontstyle>其他歐洲旅行車推介&#13;<br> 平治C200KompressorEstate  &#13;<br> 屬Facelifted新版，賣相較前變得成熟，尾廂雖不及積架X-Type2.1Estate，但馬力輸出強勁。&#13;<br> 售價：$313,000起</fontstyle></spanclass></p><p><spanclass><fontstyle>富豪V50  &#13;<br> 全新V50造型走年輕人路線，由車殼至車廂都屬新設計，車價會係其中賣點。&#13;<br> 售價：$279,000</fontstyle></spanclass></p><p><spanclass><fontstyle>寶馬318iTouring  &#13;<br> 呢部Touring改了燈位，屬於舊版，但尾廂依然闊落，而且賣相亦較同級型仔！&#13;<br> 售價：約$370,000</fontstyle></spanclass></p></body></html>