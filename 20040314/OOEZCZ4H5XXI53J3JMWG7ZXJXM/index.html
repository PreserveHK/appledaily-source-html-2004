<html><header><meta charset="utf-8"><title>香港未有Pick-up版大發Hijet現身澳門</title></header><body><h1>香港未有Pick-up版大發Hijet現身澳門</h1><p>日前，本港嘅皇冠汽車邀請咗一班本地汽車傳媒前往澳門，參觀澳門豐田、凌志及大發代理嘅日豐車行，內裏裝修與香港嘅沙田陳列室相近，而且重陳列咗多部響當地至受歡迎嘅車種，例如Echo、Corolla及Picnic等等，而每部陳列車上重會列明型號、設備配搭、稅前售價、被評稅款及總出車價。&#13;<br>&#13;<br>記者：鄭達基</p><p><spanclass><fontstyle>陳列Move、YRV熱賣車  &#13;<br> 隨後大家再到大發陳列室參觀，呢個Showroom嘅裝修亦採用類似香港嘅設計，入面同樣陳列有如Move及YRV等於當地備受追捧嘅車款；而響陳列室嘅另一端，更擺放有一部香港未有發售嘅Pick-up版Hijet㖭！&#13;<br> 跟住一團人再到日豐車行維修部參觀，內裏空間寬敞，可同時為多部車進行維修檢查工作。</fontstyle></spanclass></p></body></html>