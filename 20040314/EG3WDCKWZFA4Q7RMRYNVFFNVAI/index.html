<html><header><meta charset="utf-8"><title>洛史釗活前妻新歡打餐死<br>Rachel搶Penny飯碗贏條街</title></header><body><h1>洛史釗活前妻新歡打餐死<br>Rachel搶Penny飯碗贏條街</h1><p>英國老牌rock友洛史釗活（RodStewart）前妻RachelHunter，早排搶走咗洛史釗活現任女友PennyLancaster個Ultimo內衣廣告，搞到Penny發爛渣，猛話Rachel對胸係假嘅。等我羅拉講句公道說話啦！其實Rachel的確高Penny幾班，大家睇吓輯新廣告就知啦！&#13;<br> <br> <spanclass>明寸玩執相 &#13;<br> 現年三十四歲嘅Rachel，自從甩咗洛史釗活之後就愈嚟愈靚，佢早前以一千四百萬港紙酬勞做Ultimo代言人。據講Ultimo亦想搵一個國際知名嘅模特兒拍廣告，曾經同RobbieWilliams傳過緋聞嘅Rachel，條件自然適合過Penny好多。&#13;<br> 今次Rachel去咗一個地中海國家拍咗一輯沙龍，撈咗呢行十八年嘅佢，對擺呢種性感甫士已經駕輕就熟兼淡定。不過喺輯廣告面世後，Penny好寸咁話𠵱家啲電腦執相技術好先進，擺明暗示Rachel冇料到。羅拉都覺得Rachel掂啲，唔知大家點睇呢？</spanclass></p></body></html>