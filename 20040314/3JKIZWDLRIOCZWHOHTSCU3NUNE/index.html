<html><header><meta charset="utf-8"><title>𡃁仔闖江湖　乜都夠膽搏<br>Edison拖狗交歡Vs樂仔摸女狂咀</title></header><body><h1>𡃁仔闖江湖　乜都夠膽搏<br>Edison拖狗交歡Vs樂仔摸女狂咀</h1><p>陳冠希（Edison）與余文樂在新片《江湖》中未有不和與衝突，反而鬥激鬥大膽。陳冠希要與一隻母狗拍攝人獸交戲份，拍了兩日導演才收貨，余文樂則幸運得多，與女新人林苑拍火辣親熱戲，他不諱言與對方瘋狂接吻及狂「摷」對方身體，還一共拍了十多次。</p><p>電影《江湖》昨日在淘大商場舉行煞科宴，演員劉德華、張學友、余文樂、徐少強、黃泆潼及朱潔儀等均有出席，但陳冠希及導演黃精甫缺席。劉德華與張學友等為醒獅點睛時，吸引逾千市民圍觀。據知陳冠希與余文樂這對年前因撞膊事件幾乎大打出手的拍檔，在《江湖》中均有大膽演出，陳冠希有一場與母狗性交的戲，而余文樂則與新演員林苑有一場火辣親熱戲，二人除接吻外，阿樂還在林苑身上肆意撫摸，實行鬥激鬥大膽。&#13;<br> <br> <spanclass>導演滿意 &#13;<br> <spanclass>人獸交戲份拍足兩日 &#13;<br> 據悉，陳冠希在片中的人獸交戲份，內容是講述身在黑社會的他被大班敵對爛仔圍毆，之後還被迫與一隻母狗做愛才能保住性命。昨日該片監製曾志偉接受訪問時點頭承認的確有該場戲，問到他認為該段片可會獲電檢通過時，志偉說：「未知，重剪緊片，我都未睇段片。」再問陳冠希如何與狗性交？志偉說：「梗係唔係真做，意識咋。」&#13;<br> 而余文樂談到該場人獸交戲份時說：「我睇劇本時都見到呢場戲，好激㗎，拍咗兩日呀，聽導演講話好滿意，拍得好好喎。」余文樂透露他在戲中也有一場大膽戲份，他說：「臨結局時講我報仇，幾難拍㗎，好血腥，動作好暴力，個樣要好兇狠。」&#13;<br> 余文樂又表示他與新人林苑有一場激烈親熱戲，他說：「打茄輪同摷囉，有着衫都幾尷尬㗎，我同佢又唔熟，見過兩次面就拍，做咗十幾個take先得，因為要喺多個唔同角度拍。」</spanclass></spanclass></p><p><spanclass>尷尬親熱 &#13;<br> <spanclass>「心理生理都冇反應」 &#13;<br> 問余文樂當時可有生理反應時，余文樂表現尷尬，還顯得語無倫次，他說：「我只諗住做好啲，唔會有反應，好似做緊嘢咁啫，我望住個鏡頭乜都唔諗，心理同生理都冇乜反應呀。」&#13;<br> 張學友亦表示從劇本中得知陳冠希有一幕人獸交戲份，他說：「唔知佢點拍，我都唔在場，劇情交代啫，以前啲戲都有迫你食屎飲尿啦，我都拍過，係表達手法嚟㗎。」問學友敢不敢拍這種戲份？他說：「睇吓點拍，係咪有需要表現，合理都會接受。陳冠希要俾人糟質，係要交代。」學友又透露早前因頸項有一段軟骨出現問題，引致肌肉不平衡，手會麻痹，他說：「我𠵱家keep住做推拿同物理治療，之前睇咗好多醫生，都好轉番。」&#13;<br> 劉德華提到有消息指他有意接拍關錦鵬電影《長恨歌》一事時，他說：「喺未知道會搵鄭秀文拍時，阿關已經話我知有呢個劇本，佢話等我睇咗先再傾個期。」華仔謂六月前會完成所有電影工作，然後準備九月的演唱會，故《長》片若在九月開拍，他根本不可能接。&#13;<br> 採訪：陳梅香&#13;<br> 攝影：仇志德、陳偉權</spanclass></spanclass></p></body></html>