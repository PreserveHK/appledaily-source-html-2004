<html><header><meta charset="utf-8"><title>　　最有影響力女士開始提名 - 李八方</title></header><body><h1>　　最有影響力女士開始提名 - 李八方</h1><p>邊個係最有影響力嘅女士？環顧香江，女權主義高漲，淨係前任政務司司長陳方安生，只係喺外國周刊寫咗一篇文章，就已經搞到啲左派人士頭都大埋；不過邊個最有影響力當然唔係八方話事啦，應該由各方人士推薦嘅。&#13;<br> 美國商會今年舉辦第二屆最具影響力女性選舉，分為四個範疇，包括企業家、專業人士、四十歲以下人士、及最支持女性的企業，各位可以去呢個網頁<ahref http:> http://www.amcham.org.hk/events/calendar  推薦候選人，或者傳真去28101289，九月六日截止，十月六日公布結果。&#13;<br> 上年得獎者Michelle　Garnaut（圖）係一間飲食集團負責人，噚日分享佢做事業女性嘅心得，重話請咗唔少女性員工，但認為喺香港要搵女廚師唔易，可能因為有啲父母唔係咁鍾意個女做呢行啩。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></ahref></p></body></html>