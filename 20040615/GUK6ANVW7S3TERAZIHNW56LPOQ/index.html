<html><header><meta charset="utf-8"><title>全球首部兼容TransFlash卡<br>摩記E398睇戲又聽歌</title></header><body><h1>全球首部兼容TransFlash卡<br>摩記E398睇戲又聽歌</h1><p>3G未成氣候，手機商紛紛加入百萬像素影靚相行列，不過好多用家話用唔着，谷行嚟影又慢又嘥電。摩記就反而將火力集中喺多媒體上，以強勁MP3、MPEG4播放功能為新機護航，加上首部兼容SanDisk為摩記度身訂做、全球體積最細嘅TransFlash卡，多多靚歌正片都放得落。&#13;<br>記者、攝影：徐影龍　&#13;<br>ImageGirl：Carman（MusicGroup）</p><p>名牌記憶卡製造商SanDisk，一向同摩記關係良好，更喺半年前為E398度身訂做新記憶卡制式。呢款名為TransFlash嘅記憶卡，細得真係有點過份，體積僅為11×15×1mm，比手指甲重要細，打破MiniSD卡全球最細嘅紀錄。&#13;<br> 咪睇佢「丁屎」咁細，家吓128MB容量已步入量產階段，預計05年陸續推出256MB及512MB，而據香港SanDisk負責人吳先生講，TransFlash目標係所有流動產品，手機、DC、DV、MP3等因而可設計得更小巧，最吸引係價錢同MiniSD相差唔超過10%！</p><p><br> &#13;<br> <spanclass><fontstyle>全首MP3做鈴聲  &#13;<br> 講番今日嘅主角，摩記呢部E398擺到明狂玩多媒體，首先係漸成手機標準嘅MP3播放功能，E398玩多一步，具有環迴聲效及重低音效果，更設有如GX32般嘅立體聲耳筒，唔使齋聽單邊咁冇癮，而且重識提你有來電㖭，大可安心聽歌喇！值得一提係E398真正支援全首MP3做鈴聲，唔似某啲牌子咁得十幾秒咁短。跟機有齊轉換軟件，按幾下就可轉換CD靚歌落E398，跟手做埋RingTone，簡簡單單DIY就搞掂，使乜畀錢Download呀？&#13;<br> </fontstyle></spanclass></p><p><br> &#13;<br> <spanclass><fontstyle>兼容MPEG4播片  &#13;<br> 既然有TransFlash幫拖，齋玩MP3點對得住自己？E398另一強項就係播片，一張128MBTransFlash已可收錄4小時MPEG4影片，睇足兩套戲。筆者以未上畫嘅預告片作實地測試，可能拜機內嘅ATI顯示晶片強勁運算之助，發覺雖只有1秒16格（16fps），不過效果都好流暢，兼且聲大大，甚有睇戲Feel。內置30萬像素鏡頭，影到640×480（VGA）相片，現今嚟講唔算頂班，不過勝在反應夠快，即影即儲，睇相亦夠快，俾人一種爽嘅感覺。屏幕解像度為176×220夠細緻，不過重係玩緊6萬5色，就稍嫌有點落後喇。</fontstyle></spanclass></p><p><br> &#13;<br> <spanclass><fontstyle>上班一族話啱聽  </fontstyle></spanclass></p><p><b> PROFILE</b> &#13;<br> 制式：GSM900/1800/1900三頻&#13;<br> 屏幕：6萬5色/176×220&#13;<br> 鏡頭：30萬像素/4×數碼變焦&#13;<br> 功能：藍芽、和弦、MPEG4、MP3、MMS、EMS&#13;<br> 儲存媒體：內置4MB＋TransFlash卡（跟機16MB）&#13;<br> 體積：108×46×20.5mm&#13;<br> 重量：107g&#13;<br> Motorola客戶熱線：25063888&#13;<br> $3,280（本周末推出）</p><p><spanclass><fontstyle>拍片手機大晒冷  &#13;<br> 有鏡頭影相當然開心，若可玩埋拍片，隨時拍低生活點滴，肯定過癮得多。市面上大部份中價機都已兼具埋拍片功能，今日就精選近期至Hit機種，俾你慢慢揀到啱為止。</fontstyle></spanclass></p><p><br> &#13;<br> <b> 查詢</b> &#13;<br> （a）星匯電訊（23902680）&#13;<br> &#13;<br> （b）T.ONEMobile（26289090）&#13;<br> &#13;<br> （c）全新世界（27872282）</p></body></html>