<html><header><meta charset="utf-8"><title>拍片影相聽歌一隻手玩晒</title></header><body><h1>拍片影相聽歌一隻手玩晒</h1><p>好多人出街都會帶MP3機、數碼相機，甚至DV機仔周街影周街拍，不過左一件右一件，拎得到，個袋都未必有位放，如果可以將幾樣功能合而為一就認真唔話得。而Digimaster新作CamWalk就可以願望成真，200萬像素鏡頭可以影相之餘，更支援MPEG4格式短片拍攝，320×240短片解像度，雖然唔算好高，不過閒時影吓，當做「SnapMovie」都係唔錯選擇。&#13;<br> CamWalk亦支援MP3播放功能，插張SD卡或者MMC卡，就可以慢慢聽餐飽。若然唔記得帶記憶卡都唔怕，因為機內已經內置16MB記憶體，唔怕想影又冇得影咁慘。CamWalk開價$1,580，買部普通MP3機都要呢個價位，計落就的確唔算貴，算係玩得過！&#13;<br> 記者：劉耀祥&#13;<br> 攝影：陳偉強</p><p><br> &#13;<br> <b> Profile</b> &#13;<br> 感光元件：200萬像素CMOS&#13;<br> 鏡頭：F2.8&#13;<br> 功能：影相、拍片、MP3播放、錄音&#13;<br> 顯示器：1.5吋/TFT&#13;<br> 記憶卡：SD/MMC&#13;<br> 體積：60×88×28mm&#13;<br> 重量：108g&#13;<br> &#13;<br> JCShop　電話：31015033</p></body></html>