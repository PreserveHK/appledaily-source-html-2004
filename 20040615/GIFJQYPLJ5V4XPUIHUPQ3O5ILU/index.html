<html><header><meta charset="utf-8"><title>今夏熱辣辣水果拼盤最消暑</title></header><body><h1>今夏熱辣辣水果拼盤最消暑</h1><p>「士多啤梨啤梨蘋果橙」，不用Twins唱到街知巷聞，都知今夏生果Print的確大熱。實情夏裝都是以鮮豔色彩、繽紛圖案取悅大家，着得多花草樹葉都生厭，新鮮醒目的生果圖案相比下更加活潑有生氣，再加上Undercover今季一件溶解蘋果Tee推波助瀾，生果熱簡直一發不可收拾，市面上各個品牌的生果衫多不勝數，以香港夏天如此漫長，買番件湊湊熱鬧亦無妨。&#13;<br>記者：吳小明&#13;<br>攝影：陳陶鈞&#13;<br>模特兒：KatYeung@StarzPeople&#13;<br>化妝：VivNg</p><p><br> &#13;<br> <spanclass><fontstyle>本地生果平靚正  &#13;<br> <spanclass><fontstyle>遮仔也生果  &#13;<br> 本地遮仔出了幾季都一直受歡迎，但老本總有食盡的一日，今季遮仔的新意思識得食正生果熱潮，一系列以蘋果、車厘子及菠蘿圖案的衣衫夠晒七彩繽紛，妹妹仔睇見實鍾意。</fontstyle></spanclass></fontstyle></spanclass></p><p><br> &#13;<br> <spanclass><fontstyle>b+ab心形蘋果  &#13;<br> I.T少女牌子b+ab一樣有樣學樣，將心形跟蘋果雙劍合璧，效果相當Sweet。&#13;<br> </fontstyle></spanclass></p><p><br> &#13;<br> <spanclass><fontstyle>AFFA青蘋果似足Undercover  &#13;<br> AFFA見Undercover件青蘋果Tee渴市到暈，有錢都買唔到，馬上推出類似版本，雖然唔係溶解Feel，但以正常版睇落都有八九成似，唔使兩嚿水買件過吓心癮都抵啦。</fontstyle></spanclass></p><p><br> &#13;<br> <spanclass><fontstyle>入口生果夠奇趣  &#13;<br> <spanclass><fontstyle>日牌toutacoup花樣多多  &#13;<br> toutacoup今季亦大量供應生果圖案，但相對地不甘寂寞，加入其他不同圖案，合晒心多多揸不定主意嘅少女。</fontstyle></spanclass></fontstyle></spanclass></p><p><br> &#13;<br> <spanclass><fontstyle>SeebyChloe專攻車厘子  &#13;<br> Chloe副線一向少女，季季都有主題圖案，今季則主力落在車厘子上，靠細細一個車厘子刺繡圖案帶出少女感覺。</fontstyle></spanclass></p><p><br> &#13;<br> <spanclass><fontstyle>GARCONSMonotone顯低調  &#13;<br> GARCONS多條副線中的COMMEdesGARCONSCOMMEdesGARCONS一向較主線日本味重，今季大玩黑白Monotone生果圖案，效果較一般七彩Print更有特色。</fontstyle></spanclass></p><p><br> &#13;<br> <spanclass><fontstyle>生果飾物生氣勃勃  </fontstyle></spanclass></p><p><br> &#13;<br> <b> 售賣點：</b> &#13;<br> Anytime（23117390）銅鑼灣謝斐道518號地下D舖&#13;<br> &#13;<br> ArnoldPalmer（27351350）尖沙嘴海洋中心271-272號舖&#13;<br> &#13;<br> b+ab（28811090）銅鑼灣百德新街53號地下C號舖&#13;<br> &#13;<br> i.t（25772311）銅鑼灣柏寧酒店Stylehouse109號舖&#13;<br> &#13;<br> I.T（28344056）銅鑼灣信和廣場地下&#13;<br> &#13;<br> Twist（29702231）銅鑼灣世貿中心地下G001-002號舖</p></body></html>