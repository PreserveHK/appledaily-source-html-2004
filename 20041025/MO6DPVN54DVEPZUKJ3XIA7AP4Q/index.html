<html><header><meta charset="utf-8"><title>數碼影音：<br>SILVERSP-PD708電視DVD雙重娛樂</title></header><body><h1>數碼影音：<br>SILVERSP-PD708電視DVD雙重娛樂</h1><p>早十幾年前，其實已經有流動式電視機，不過講緊係黑白冇色嘅幾吋顯示，而且大部，要流動就經常要背住十幾粒大電。日本老牌SILVER最近回港再戰江湖，推出一部全新SP-PD708流動式DVD機，最搞鬼係溝入電視播放功能；對於厭了自製MPEG4影片，唔想翻炒舊節目人士，即收即睇，隨街追睇電視劇集，咁當然係方便好多啦！&#13;<br>&#13;<br>記者：朱崇德　攝影：陳偉強、朱崇德&#13;<br>ImageGirl：Katie（StarAsia）</p><p>其實早兩年前，都有流動DVD機溝電視機的產品出現，不過成本價較貴，令產品利潤低，所以好多廠都轉投製造齋Play機；但如果有留意日本潮流產品，都會發現近排Hit起風呂（溫泉）防水電視機，零件要求量提升、技術進步、市場對產品需求，可能係令佢再復生嘅原因之一。</p><p><spanclass><fontstyle>Profile  &#13;<br> 顯示屏：7"（16:9）&#13;<br> 解晰度：1,440×234&#13;<br> 對比度：150:1&#13;<br> 亮度：300cd/m2&#13;<br> 燈管壽命：＞10,000小時&#13;<br> 尺寸：158×200×30mm&#13;<br> 重量：1,100g</fontstyle></spanclass></p><p><spanclass><fontstyle>外置式天線接收設計  &#13;<br> SILVERSP-PD708係一部流動式DVD機，但卻內置有Tuner，所以可以直接接收電視台節目，感覺真係久違了！天線組件配置在外置式電池之內，令機身設計更輕巧，抵讚！雖然是日本牌子，不過完全對應香港電視廣播制式；作實地測試時，基本香港4個電視台完全收齊，不過建議全條伸縮型天線要完全拉出（差不多有1米），訊號接收效果會更佳；此外天線亦相當受地勢影響，最佳位置首推冇阻隔的高位，而廣闊的平坦地帶亦有唔錯效果，相信喜歡行山或去沙灘一類地方嘅人就至啱使。</fontstyle></spanclass></p><p><br> &#13;<br> <spanclass><fontstyle>7"靚芒高畫質  &#13;<br> SP-PD708另一樣特別賣點係佢個高質7"LCD；雖然只有7"，但由於行16:9，所以感觀上特別大，LCD解晰度達1,440×234，對比度有150:1、亮度300cd/m2；以流動式DVD嚟講，個芒都算幾好，儘管佢個橫行掃描有1,440，直行掃描有少少偷行，只有234，已經比好多國產機好。不過留心佢個價錢，SP-PD708機落地價$2,380，以7"芒流動機種，只有國產機同佢有得揮，如果要玩日本牌子，一係你就降格玩5"芒，否則你真係要預$5,000-$6,000。</fontstyle></spanclass></p><p><br> &#13;<br> <spanclass><fontstyle>對應碟種格式全面  &#13;<br> 碟種方面，差不多是全對應，DVD、VCD、AudioCD、MP3、WMA、CD-R/RW、JPEGCD都全部讀到，至於自燒自製嘅DVD+/-R/RW兩者都讀到，喜歡玩電腦自作業人士，都一樣照顧周到！最近市面好多機行MPEG4都喜歡行SD卡，雖然SD卡價格下降不少，不過一隻DVD4.7GB都只係十零廿蚊，加上DVD錄影機愈出愈平（最近國產DVD錄影機，最低下試到$1,080），呢種玩法，始終都係抵玩啲。</fontstyle></spanclass></p><p><br> &#13;<br> <b> 中原電器行</b> &#13;<br> 電話：27707608&#13;<br> 地址：旺角西洋菜南街1A地下13-15號</p></body></html>