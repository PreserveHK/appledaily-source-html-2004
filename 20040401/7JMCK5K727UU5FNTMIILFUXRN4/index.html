<html><header><meta charset="utf-8"><title>　　報業公會新聞獎結果揭盅 - 李八方</title></header><body><h1>　　報業公會新聞獎結果揭盅 - 李八方</h1><p>香港報業公會「2003年香港最佳新聞獎」得獎名單噚日公布，《南早》係大贏家，攞咗十三個獎。《蘋果》都有七個獎，少《星島》一個。&#13;<br> 《蘋果》得獎作品包括揭發前財爺梁錦松偷步買車，令佢黯然落台嘅系列報道，獲最佳新聞報道季軍；沙士系列報道亦攞優異獎。我哋中國專題組嘅《廣西蔗農日入八毛錢吊命》，勇奪最佳新聞寫作（中文組）亞軍。新聞圖片方面，攝影組同事分別奪得最佳體育圖片亞軍同兩個優異獎；舊年美國攻打伊拉克，「地面戰爆發及美軍濫殺」奪最佳新聞版面設計亞軍。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>