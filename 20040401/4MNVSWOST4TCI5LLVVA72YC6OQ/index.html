<html><header><meta charset="utf-8"><title>行貨到港SWAROVSKI水晶助陣<br>VK520閃出魅力</title></header><body><h1>行貨到港SWAROVSKI水晶助陣<br>VK520閃出魅力</h1><p>以女性為目標的手機始自三星A308年代，經過多年變化，甚麼生理時鐘、鏡面、輕巧等等女性「因素」已經玩到盡，要再吸引女性用家，當然要用番其至愛產物。而對女性手機素有研究的VKMobile當然亦深明此道，新機VK520行貨終於殺到，機面更用上令不少女士趨之若鶩的SWAROVSKI（施華洛世奇）水晶，拎起部機都已經夠晒閃！&#13;<br>&#13;<br>記者：劉耀祥　攝影：黃子偉&#13;<br>ImageGirl：Wendy</p><p><b> PROFILE</b> &#13;<br> 制式：GSM900/1800雙頻&#13;<br> 屏幕：（外）6萬5色/96×64像素（內）6萬5色/128×143像素&#13;<br> 功能：WAP、40和弦、GPRS、MMS&#13;<br> 鏡頭：30萬像素&#13;<br> 體積：76×44×19mm&#13;<br> 重量：75g&#13;<br> 查詢：31040018（TCT）&#13;<br> &#13;<br> 喺04年，VKMobile新機不斷，3月頭先有部VK530登場，打着超細機身兼30萬像素鏡頭，成功擄掠不少少女用家芳心，話咁快又有新機VK520，睇型號以為係VK530低階版，不過睇真啲就知道絕對唔係嗰回事！</p><p><spanclass><fontstyle>水晶圍住唔覺娘  &#13;<br> VK520除了繼續秉承VK系列的細小機身傳統之外，在細微位上更花上不少心思，最搶眼莫過於圍住6萬5色外彩芒的閃閃水晶。以往手機面鑲「石」香港人絕對見唔少，尤其一眾內地品牌又黃金又鑽石都往機上搬，不過始終都帶有點點「娘」味，所以VKMobile今次都算幾高招，用上香港人甚為喜愛嘅奧地利水晶SWAROVSKI，24粒水晶唔開機都已經幾搶眼，若果開埋機就更加閃，皆因VKMobile於水晶下藏有七色閃燈，經水晶折射出的光線比起一般七色閃燈更為耀眼！</fontstyle></spanclass></p><p><spanclass><fontstyle>30萬像素鏡頭  &#13;<br> 雖然外形好似俾水晶搶晒鏡，但係其實VK520亦都相當有內涵，30萬像素鏡頭既可影相、亦可拍片，不過就稍嫌其6萬5色內芒唔係好夠光，影相時總係覺得灰灰暗暗，不過以細機嚟講，已經有30萬像素鏡頭同埋可以拍片，都已經算係交足功課。之但係呢頭彈完個芒，嗰頭又要讚一讚佢，因為只要Hold住「Clear」掣，個芒就會熄滅變成鏡子，清晰度比起好多鏡仔更勝一籌，對各位女士認真體貼呵護。&#13;<br> &#13;<br> <b> 細機啱女仔</b> &#13;<br> 唔單止VKMobile對女用家市場有興趣，其他大廠亦都對此虎視眈眈，齊齊推出各式輕巧機種，𠵱家就畀多幾款大家睇，各位女士又係眼花撩亂、心大心細嘅時候喇！</fontstyle></spanclass></p><p><b> 查詢：</b> &#13;<br> （a）21948820（星網科技）&#13;<br> （b）21366338　（NokiaHK）&#13;<br> （c）28881888　（PCCW）&#13;<br> （d）82000250（星光電訊）</p></body></html>