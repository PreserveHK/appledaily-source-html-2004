<html><header><meta charset="utf-8"><title>靠真人騷成新一代Diva<br>Jessica兩度谷胸砌低Ashanti</title></header><body><h1>靠真人騷成新一代Diva<br>Jessica兩度谷胸砌低Ashanti</h1><p>美國音樂頻道VH1年年都會搞個叫《VH1Divas》演唱會，獲得邀請表演嘅女歌手，個個都係好夠份量。今年嘅騷除咗有實力派上位新女JossStone之外，曾經係三線美國女歌手嘅JessicaSimpson亦因火速上位而獲邀演出，佢當晚重嚟個性感谷胸搶鏡㖭。<br> &#13;<br> <spanclass>副總裁都睇好 &#13;<br> 就快二十四歲嘅JessicaSimpson，最近因為同過氣歌手老公NickLachey一齊演出真人騷《TheNick&amp;JessicaVarietyHour》而人氣飆升，令佢搖身一變成為近期比BritneySpears更受美國年輕fans歡迎嘅一線紅星。就連VH1嘅執行副總裁RickKrim亦覺得Jessica好掂，承認佢係新一代Diva，所以搵佢參加今年嘅《VH1Divas》演唱會。&#13;<br> Jessica今次亦好識把握機會出位，當日佢就着咗件金色吊帶拖地長裙，谷晒胸行紅地氈，謀殺記者唔少菲林，到上台表演嗰陣亦再谷胸上陣，令到行慣性感嘅Ashanti同埋資深女歌手CyndiLauper當堂被比下去。</spanclass></p></body></html>