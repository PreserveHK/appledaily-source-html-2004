<html><header><meta charset="utf-8"><title>MSDuo透明讀卡器</title></header><body><h1>MSDuo透明讀卡器</h1><p>好多DC用家要抄相時，都會駁條USB線落電腦，驟眼睇好似幾方便，不過筆者從來唔多建議呢種做法，因為一來增加耗電，二來減低DC壽命，三來傳輸速度唔夠快。其實花少少錢買個讀卡器都不為過，除咗可解決上述弊病外，新款讀卡器體積都好細小，攜帶出街絕對方便過帶條USBCable。日本Buffalo就新推出兩款迷你讀卡器，分別對應MSDuo及MiniSD卡，除咗體積夠小巧外，最搶眼係以透明膠製做，加埋盞識閃嘅燈仔，潮氣十足。接駁介面為USB2.0，多多相都唔怕等餐懵喇。	&#13;<br>&#13;<br>記者：徐影龍</p><p>官方網址：<ahref http:>buffalo.melcoinc.co.jp/products/new/2004/003_3.html </ahref></p></body></html>