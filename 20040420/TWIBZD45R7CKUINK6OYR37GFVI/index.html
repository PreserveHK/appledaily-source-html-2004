<html><header><meta charset="utf-8"><title>飲食人誌：旺角全女班台式小店<br>改良芋餅夠鬆脆</title></header><body><h1>飲食人誌：旺角全女班台式小店<br>改良芋餅夠鬆脆</h1><p>一間食肆能在最旺的地方生存下來，總得有點辦法。就像這間台式小館子，賣的食物不算花巧卻款式多，再靠「平」，博得一眾年輕人歡心，最近又再搞多幾款新花臣，部份新菜更可以特價享用，有興趣試就要把握時機！&#13;<br>&#13;<br>記者：陳淑君　攝影：梁細權</p><p>經登打士街走過來，發覺同一條街已經有四間台式餐廳，採訪當日是下午三時許，屬一般食肆「落場」時間，理應是最少客人的時間，不過，在這間連廚房都只得900呎的小館子裏，卻發現客人絡繹不絕，不少都是十來二十多歲的年輕人，問到老闆Simon，他更稱每晚八時許以後，九成半的客人都是他們呢！&#13;<br> &#13;<br> <spanclass><fontstyle>花款多吸引年輕人  &#13;<br> 吸收大批年輕食客，最主要是靠不同的特價及優惠。例如下午茶時段每位18蚊，可任選米線、吐司等，重包一杯台式飲品；又如每日推出兩款特價飲品，揀任何粉/麵/飯，加1蚊就可以；若不想規限特價飲品，連粉/麵/飯，加多5蚊又有幾十款飲品選擇……打開餐牌，十數頁中包括約30款米線、20種煲仔菜及小菜、20多款小食跟過100款飲品，幾乎看得人頭暈眼花！不過Simon堅持：「平之餘也要保持品質，全日也不收加一。」</fontstyle></spanclass></p><p><spanclass><fontstyle>清一色女班底較細心  &#13;<br> 除老闆外，樓面至廚房都係女將，他解釋：「唔係話男工唔好，但佢哋唔及女工聽話，女工做嘢比較細心又慳儉，女人同女人之間溝通比較好。」負責掌廚的阿絲自18歲便入行，結婚後早已在大陸開食肆，一直是自己掌廚，來港六年也繼續當大廚。由於Simon曾在好友阿峰所開的台灣食肆做過幾年，對台灣菜也有相當認識，故大部份菜式都是由他設計，配合阿絲的廚藝創作出來。</fontstyle></spanclass></p><p><spanclass><fontstyle>有嚼頭  &#13;<br> 香酥芋餅特價$8　原價$12　&#13;<br> 是改良版，原本炸芋頭丸只將芋泥加些糯米粉、鹽及糖搓勻炸，為了使其更香甜脆口，改為加入炒過及磨碎的糯米及花生，再加糖冬瓜搓勻炸成，食落甜甜哋頗鬆脆，也比起一般芋頭丸有嚼頭。（特價由即日至4月27日）</fontstyle></spanclass></p><p><spanclass><fontstyle>清骨湯底  &#13;<br> 蚵仔麵線$32&#13;<br> 在台灣吃過的蚵仔麵線是細細一碗仔，這裏則改整鍋上，足夠兩人食；湯底用清骨湯，配料有鮮蠔仔、炸豬大腸，面鋪爆香葱頭，麵線也比起在台灣吃過的那些粗身一些，但尚算爽滑。</fontstyle></spanclass></p><p><spanclass><fontstyle>抵食  &#13;<br> 二人套餐$78&#13;<br> 相當抵食的套餐，包括兩款小菜、一碟油菜、兩碗白飯加兩杯$18飲品。小菜有十數款選擇（可選$22-$28任何菜式，煲仔系列除外），以香辣烤春雞及香煎蠔餅算最夠份量。春雞是巴西雞，有900克重，皮脆肉嫩；這裏的蠔餅比一般蠔餅厚身得多，咬落卜卜脆。</fontstyle></spanclass></p><p><spanclass><fontstyle>嫩滑  &#13;<br> 海參燜雞$38&#13;<br> 平價菜都可以用比較貴價的材料去做，份量一樣見得人，材料雖然只得兩種，以蠔油燜得幾夠腍，尤其雞肉都幾嫩滑。（即日至4月27日內惠顧$78二人套餐，可免加$10選擇此餸）</fontstyle></spanclass></p><p><spanclass><fontstyle>雙重口感  &#13;<br> 五香肉件特價$23　原價$28&#13;<br> 靈感取自台南一種以豬肉及葱捲埋來炸的肉卷，改良後變成剁碎豬肉加點鯪魚肉、葱粒及馬蹄，再用腐皮捲起炸。畫龍點睛之處是肉餡中加有五香粉，入口帶香濃味，鯪魚肉也令肉件食落軟滑，不會只像淨食豬肉那般嚡口。（特價由即日至4月27日）</fontstyle></spanclass></p><p><spanclass><fontstyle>明星也幫襯  &#13;<br> 店舖附近有著名音樂導師梁月玲私人教室，辛曉琪、陳綺貞、任賢齊、彭羚、古巨基、盧巧音、陳小春、Shine、2R等都是她的門生，她間中都會帶學生來這裏吃飯，當中2R及Isabella也曾光顧。</fontstyle></spanclass></p><p><spanclass><fontstyle>最受後生仔女捧場  </fontstyle></spanclass></p><p><spanclass><fontstyle>仙果園  &#13;<br> 地址：旺角豉油街68號&#13;<br> 電話：27838518&#13;<br> 營業時間：11:30am-1:30am&#13;<br> 座位：50&#13;<br> 交通：旺角地鐵站E2出口，金聲戲院側</fontstyle></spanclass></p></body></html>