<html><header><meta charset="utf-8"><title>海外車訊：1950年車款電單車引擎<br>CaterharnSuper7珠海鬥耐力</title></header><body><h1>海外車訊：1950年車款電單車引擎<br>CaterharnSuper7珠海鬥耐力</h1><p>珠海1000公里耐力賽及第三屆香港房車錦標賽剛於前日在珠海賽車場舉行完畢，其中耐力賽更有多架不同種類的車款參賽，除一場激鬥外，另一最吸引人之處，相信是可以同一時間欣賞到各部經過精心改良的戰車，無時間親身體驗？唔緊要，記者今次就揀選其中三部最煞食的參賽車及其車手同改裝功臣做訪問，等佢哋向各車迷慢慢講解！&#13;<br>&#13;<br>記者：黃婉冰　攝影：陳智良</p><p>隊名：TheBanana&amp;3Eggs&#13;<br> 戰車：CaterharnSuper7&#13;<br> 賽果：賽事途中因引擎問題退出。&#13;<br> &#13;<br> <spanclass><fontstyle>纖維車身好輕身  &#13;<br> 隊外與戰車同樣是全場最出位的TheBanana&amp;3Eggs，今次所用的CaterharnSuper7只得430kg重量，加上配合一副本田電單車引擎，令其速度更優勝，難怪車手之一的Frank對其滿有信心：「其實呢部車本身已經係比賽車，車殼用纖維製成，車款設計仿照1950年車款去做，好多英國本土賽嘅車手都係用佢出賽……我哋都只係籌備咗一個星期，就咁TuneUp番架車已經可以出賽，對上一次係賽澳門，全程排14，我希望今次比賽會入三名之內。」</fontstyle></spanclass></p><p>隊名：TWAutosport&#13;<br> 戰車：LotusElise&#13;<br> 賽果：第二名&#13;<br> &#13;<br> <spanclass><fontstyle>大油缸減馬力成關鍵  &#13;<br> 充滿跑格的LotusElise是全場另一焦點，今次幫這部車改裝的幕後功臣是Tony，他表示由搵零件到改裝，前後只不過用了兩星期，只因耐力賽一切要以簡單為主。&#13;<br> 「耐力賽嘅車最緊要簡單，但油缸要盡量大，架車本身油缸只得30ml，所以我哋加多一個20ml油缸，另外馬力過大會嘥油，所以將引擎減到160匹，𠵱家平均一個圈只係消耗1.1L，頭尾車殼亦比原裝輕。至於目標，因為係第一次參加，只在吸取經驗，我只係希望各車手同架車可以平安完成個賽事，但如果成績好的話可能會參加馬來西亞耐力賽。」</fontstyle></spanclass></p><p>隊名：龍華車隊&#13;<br> 戰車：ToyotaAE111&#13;<br> 賽果：未能完成賽事&#13;<br> &#13;<br> <spanclass><fontstyle>着重油溫加大Cooler  &#13;<br> 數勻全場只得兩部豐田AE111出賽，而且同屬一個車隊，其中一位車手方偉成（Tony）表示選擇豐田車全因其耐用性夠高。「我哋本身都係主要做豐田車改裝，佢耐用性比本田車高，我哋只係加大個偈油Cooler，幫助保持計油溫度唔會過高。」</fontstyle></spanclass></p><p><br> &#13;<br> <spanclass><fontstyle>其他參賽車款  &#13;<br> 今次耐力賽共有17部來自不同隊伍的賽車參賽，以上只係其中三部，想知重有咩勁車？𠵱家就帶你睇睇！</fontstyle></spanclass></p><p><br> &#13;<br> <spanclass><fontstyle>場外花絮  </fontstyle></spanclass></p></body></html>