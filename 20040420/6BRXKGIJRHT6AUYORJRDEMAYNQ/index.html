<html><header><meta charset="utf-8"><title>穿梭機闖港INNO70大玩扭擰鏡</title></header><body><h1>穿梭機闖港INNO70大玩扭擰鏡</h1><p>03年香港吹起濃濃的太空熱潮，唔少人前呼後擁爭相一睹中國太空人的真身，雖然如今熱情已消退，不過這陣太空熱潮就轉吹向手機界。韓國手機生產商Innostream，推出新作INNO70，外形似穿梭機多過似手機，破格外形加上180°扭擰式33萬像素鏡頭，由外形到功能都令人一玩再玩，比起小時候摺的紙飛機有趣得多！&#13;<br>&#13;<br>記者：劉耀祥　攝影：林栢鈞&#13;<br>ImageGirl：Echo</p><p>手機玩流線型外形早有前科，之前NEC就有部葫蘆外形的N700，今次就輪到韓國代表出馬，Innostream新機INNO70就玩得更加出神入化，成個倒三角外形，似飛機之餘更似穿梭機。外芒用上256色OLED顯示，淨係睇外表已經有濃厚「高科技電子零件」Feel，不過呢部「高科技電子零件」絕對有內涵，非一般「高科技電子零件」！</p><p><spanclass><fontstyle>古怪設計好揸手  &#13;<br> INNO70設計到成部穿梭機，倒三角外形都算係幾破格，第一眼睇到都覺得幾古怪，不過拎上手就有另一種睇法，因為機身上闊下窄的關係，放喺手啱啱好，而且機身體積比想像中細，就算女仔拎都好好手感。但係條天線頗長，放喺後褲袋就唔係咁舒服，好彩機身體積唔算大，所以唔會「頂」得好辛苦。而INNO70機頂有個180度鏡頭，不過由於中置關係，擰鏡頭時就比較麻煩，打開機後只係得一個空隙比鏡頭影相，換言之可以調校角度就十分少。相反玩自拍就有較大轉動空間，就算唔可以睇住外芒影相一樣咁方便。</fontstyle></spanclass></p><p><spanclass><fontstyle>規格不俗玩意味濃  &#13;<br> 睇完外形再睇睇個規格，Innotsream向來嘅機種規格都有番咁上下，今次INNO70亦唔例外，33萬像素順應流暢，雖然冇得自行調校白平衡，不過其自動式白平衡表現不錯，不論陽光下或室內，都未有偏色情況。而玩意亦係Innostream的強項，12款相框、7種特別效果及9連拍，再加埋可拍20秒短片，玩意一大堆。而靚聲亦都係Innostream另一「招牌菜」，64和弦已是INNO系的標準裝備，今次INNO70亦支援MP3鈴聲，機面設有小喇叭，閂埋機都一樣「中氣十足」，唔怕MissCall。其他「基本」功能就有MMS、GPRS、單位轉換及計時器等。$2,500就有26萬色彩芒及33萬像素影相韓國手機，相當抵玩！</fontstyle></spanclass></p><p><spanclass><fontstyle>PROFILE  &#13;<br> 制式：GSM900/1800雙頻&#13;<br> 屏幕：（外）256色/OLED/96×64像素&#13;<br> （內）26萬色/TFT/128×160像素&#13;<br> 記憶體：4MB&#13;<br> 鏡頭：33萬像素&#13;<br> 功能：GPRS、64和弦、WAP、MMS&#13;<br> 備用時間：160小時&#13;<br> 通話時間：5小時&#13;<br> 體積：52×90×22.5mm&#13;<br> 重量：88g&#13;<br> 查詢：31028787（星光熱線）&#13;<br> &#13;<br> <spanclass><fontstyle>影相摺機同場競技  &#13;<br> 影相手機成行成市，隨手數起都有幾十款，想搵款啱心水，有時真係會睇到眼花撩亂，搞到無從入手，所以再畀多10部機大家做參考，幫大家收窄範圍，咁就唔會睇到心大心細！</fontstyle></spanclass></fontstyle></spanclass></p><p><spanclass><fontstyle>GEOGC800明星手機  &#13;<br> 胡杏兒為代言人，內置式天線加上機身細小，啱晒女用家。（a）&#13;<br> 規格：GSM雙頻、33萬像素鏡頭、40和弦、9連拍</fontstyle></spanclass></p><p><spanclass><fontstyle>INNO89輕巧拍片  &#13;<br> 鏡頭為11萬像素，加埋短片功能，細細部夠輕巧。（a）&#13;<br> 規格：GSM三頻、64和弦、11萬像素鏡頭、9連拍</fontstyle></spanclass></p><p><spanclass><fontstyle>三菱M720又快又準  &#13;<br> 憑強勁的規格加上爽快操作，受到唔少香港用家追捧。（a）&#13;<br> 規格：GSM雙頻、32和弦、30萬像素鏡頭、來電照片</fontstyle></spanclass></p><p><spanclass><fontstyle>Z600日日換殼  &#13;<br> SE少有的摺機具備影相功能，加上可以換殼，日日新款都得。（a）&#13;<br> 規格：GSM三頻、32和弦、10萬像素鏡頭、6萬5色彩芒</fontstyle></spanclass></p><p><spanclass><fontstyle>三星E708搶手韓機  &#13;<br> 水貨到港曾炒上萬三蚊，行貨一樣銷情理想，迷倒唔少女用家。（a）&#13;<br> 規格：GSM雙頻、30萬像素鏡頭、40和弦、MMS</fontstyle></spanclass></p><p><spanclass><fontstyle>INNO9026萬先鋒  &#13;<br> Innostream旗下所有機種都採用26萬彩芒，「開國功臣」INNO90功不可沒。（b）&#13;<br> 規格：GSM三頻、30萬像素鏡頭、64和弦、可拍短片</fontstyle></spanclass></p><p><spanclass><fontstyle>摩記V600四頻首選  &#13;<br> 四頻功能啱晒周圍去嘅用家，內置藍芽傳送資料更容易。（b）&#13;<br> 規格：GSM四頻、30萬像素鏡頭、藍芽、24和弦</fontstyle></spanclass></p><p><spanclass><fontstyle>VK530搶眼細機  &#13;<br> 機身細細有埋30萬像素鏡頭，加埋全智賢Wallpaper，內外都咁靚。（b）&#13;<br> 規格：GSM雙頻、40和弦、GPRS、MMS</fontstyle></spanclass></p><p><spanclass><fontstyle>首信C8900國產細機  &#13;<br> 同樣以細機身為賣點，大路規格6萬5彩芒及30萬像素鏡頭。（c）&#13;<br> 規格：GSM雙頻、GPRS、OLED外芒、40和弦</fontstyle></spanclass></p><p><spanclass><fontstyle>PantechG500雙26萬芒  &#13;<br> 強勁嘅裝備，64和弦加雙26萬色彩芒，價錢唔貴之餘都算抵玩。（c）&#13;<br> 規格：GSM雙頻、MMS、64和弦、GPRS、33萬像素鏡頭&#13;<br> &#13;<br> <b> 查詢</b> &#13;<br> （a）T.ONEMobile（26289090）&#13;<br> （b）星網科技（21948820）&#13;<br> （c）萬方科技（27717141）</fontstyle></spanclass></p></body></html>