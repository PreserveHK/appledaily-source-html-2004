<html><header><meta charset="utf-8"><title>iPodMini搞到Porter斷巿</title></header><body><h1>iPodMini搞到Porter斷巿</h1><p>水貨大亨袁仁祥剛從日本「公幹」回港，時已深夜。祥哥邊撩牙，邊噴出水貨煙圈，分享最新水貨情報：「最近最好賣嘅就係Porter做嘅iPod專用袋，我每次帶幾十個返嚟都可以一個禮拜賣清。唔係HeadPorter出品喎，只不過係普通Porter，日本唔難買，不過香港代理唔返貨，益晒我喇！我直接喺日本零售店入貨，每次唔可以買太多，某啲款喺我門口個WaitingList重長過表參道。有啲客等唔切，會寧願上去SOGO買個細SizePorter袋頂住先，聽講話某部份細Size行貨Porter袋已賣到斷巿！&#13;<br>「除Porter外，最近我都有帶日本版Levi's，呢批褲全部依古着復刻，用新技術扮5、60年代BigE款，賣成三千幾蚊都有客要，而且某啲款要特別Order，等成30日先有貨。但我班客照要。證明古着款Levi's仍然有巿場，嗰啲咩道樂、大M或阿葛港產牛仔褲統統要借歪！」&#13;<br>&#13;<br>主持人：大食Jack&#13;<br>八卦熱報：<ahref>tai_sick_jack@yahoo.com.hk</ahref></p></body></html>