<html><header><meta charset="utf-8"><title>偕郭晉安搵睇相佬<br>胡杏兒香閨擺陣谷星運</title></header><body><h1>偕郭晉安搵睇相佬<br>胡杏兒香閨擺陣谷星運</h1><p>郭晉安及胡杏兒日前為無綫新劇《同撈同㷛》拍攝一場往看相的戲份，雖然兩人對風水命理都不太盡信，但杏兒卻表示早前家中擺放了一棵八呎葵樹，即令她事業「衝上雲霄」，目前她家中又換放了另一棵八呎多的樹，希望令星途更順暢。</p><p>郭晉安、胡杏兒、江芷妮及馬國明等日前於鯉魚門為無綫新劇《同撈同㷛》拍攝外景，吸引不少居民圍觀，劇中郭晉安與胡杏兒雙雙往看相，安仔說：「我本身唔會好信，只會做個參考，通常都係我屋企人幫我，跟住佢哋就會叫我幾時要小心啲揸車同注意健康。」&#13;<br> <br> <spanclass>怕早知天機 &#13;<br> 胡杏兒在劇中的前世為金絲雀，而安仔則是位官員，今世兩人再相遇。胡杏兒同樣表示甚少看相，她說：「每年都只係會睇吓運程書，但好少特登搵人睇相，我怕太早知會擔心。之前屋企人搵人睇風水，叫我放棵樹喺屋企我先放，之後再換咗棵八呎葵樹，拍《衝上雲霄》工作都好順利。𠵱家我又換咗另一棵八呎幾嘅樹，未知成績會點。」&#13;<br> <br> <spanclass>揹起江芷妮 &#13;<br> 首次與郭晉安合作，胡杏兒十分欣賞對方，她說：「佢啲演技好好，做對手戲好易令我投入角色。」劇中以六、七十年代為背景，故無論化妝及服飾都令杏兒愛不釋手，她說：「我好鍾意啲服飾，因為我覺得女仔着旗袍好靚，所以我為咗可以着得靚啲，都唔敢亂食嘢。」&#13;<br> 此外，郭晉安和江芷妮昨日再在西貢為《同》劇拍外景，講述江芷妮扭傷腳要郭晉安揹她，幸好她的體重只有一百一十磅，郭晉安都不會太過辛苦，江芷妮說：「拍呢啲劇情，我盡量唔NG，對手都冇咁辛苦，我會請安仔食嘢慰勞吓佢。」&#13;<br> 採訪、攝影：王崇穎、卓寶花</spanclass></spanclass></p></body></html>