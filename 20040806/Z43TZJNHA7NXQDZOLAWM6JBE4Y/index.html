<html><header><meta charset="utf-8"><title>GEO輕量級1GBMP3機</title></header><body><h1>GEO輕量級1GBMP3機</h1><p>向來主攻手機嘅韓國廠商GEO，出咗咁多部手機之後，今次一於踩過界，推出MP3機。首炮P520及P530外形完全一模一樣，與時下MP3機亦差唔多，同樣走細細部路線。不過內涵就認真唔簡單，當中以P530最為突出，皆因機仔細細，容量高達1GB，放多多歌之餘更可兼任流動硬碟，抄File做Backup都冇問題。除容量夠大之外，兩部新機支援收音機及錄音功能，可即時將電台節目錄成MP3格式，方便翻聽。而P520及P530亦相當慳電，一粒2A電就可連播18個鐘，夠晒長氣！&#13;<br> 記者、攝影：劉耀祥&#13;<br> &#13;<br> <b> PROFILE</b> &#13;<br> 支援格式：MP3、WMA、ASF&#13;<br> 記憶體：512MB（P520）/1GB（P530）&#13;<br> 功能：收音機、錄音、LED電筒、&#13;<br> 電池：2A×1&#13;<br> 使用時間：18小時&#13;<br> 體積：74×30×21mm&#13;<br> 重量：56.5g&#13;<br> &#13;<br> MobileConcept&#13;<br> 查詢電話：26377113</p></body></html>