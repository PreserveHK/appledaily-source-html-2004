<html><header><meta charset="utf-8"><title>陳年音樂VCD攜眷拉客<br>TVB出賣GiGi克勤Sammi戀情</title></header><body><h1>陳年音樂VCD攜眷拉客<br>TVB出賣GiGi克勤Sammi戀情</h1><p>無綫最近推出李克勤、鄭秀文（Sammi）及梁詠琪（GiGi）多年前拍下的音樂特輯及演唱會VCD，三張碟均以歌手的「另一半」作招徠，如李克勤請來女友盧淑儀扮演其假情人，Sammi則有許志安大讚她夠妖夠姣。</p><p>無綫繼早前推出陳奕迅的音樂特輯VCD後，近日又一口氣推出李克勤、鄭秀文及梁詠琪多年前為無綫拍下的音樂特輯及演唱會VCD，而最精采之處，是三位歌手均攜眷登場。&#13;<br> <br> <spanclass>奉旨拖手仔 &#13;<br> 李克勤於九三年拍的音樂特輯《驀然回首》中，跟當時現實中正值熱戀的真女友盧淑儀扮演一對假情人，借此氣走戲中扮演克勤真女友的袁詠儀，二人奉旨拖手仔，又互餵對方吃蛋糕，表現煙韌，如今這些鏡頭已難被fans看見。&#13;<br> 而Sammi的VCD則輯錄了她九四年拍攝的《潮流的誘惑》及九七年的《97男歡女愛》音樂特輯，前者主要是播放Sammi的ＭＶ及大談潮流打扮，她請來當時仍是其男友的許志安任嘉賓，安仔在特輯中說：「我覺得佢唔止妖，重有少少姣姣哋，咁先有味道。佢染髮嘅時候，人哋會覺得佢怪，但佢一意孤行，成功咗啦！」&#13;<br> <br> <spanclass>指女友倀雞 &#13;<br> 至於GiGi的VCD收錄了九七及九八年舉行和拍攝的《清新自然演唱會?加州琪遇記》，在GiGi的處女演唱會上，當年還未與她擦出愛火花的鄭伊健亦是嘉賓之一，伊健在台上說：「我覺得佢幾倀雞，佢係一個幾主觀，有自信嘅人，演員係應該有自信嘅。」而GiGi則大讚伊健說：「你個頭髮好靚。」&#13;<br> 採訪：朱倬誼</spanclass></spanclass></p></body></html>