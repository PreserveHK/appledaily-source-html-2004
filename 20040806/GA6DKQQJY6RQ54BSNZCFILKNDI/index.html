<html><header><meta charset="utf-8"><title>數碼影音：<br>羽量級1,230萬像素DC一手揸晒</title></header><body><h1>數碼影音：<br>羽量級1,230萬像素DC一手揸晒</h1><p>一般DC用家都已經享受過做「百萬富翁」嘅樂趣，至於想晉身成「千萬富豪」行列，以往只得DSLR一途；銀根固然係重要考慮因素，龐大系統負擔，亦影響到隨影隨拍嘅樂趣。FUJIFILM嚟緊9月初將會推出兩部千萬像素嘅羽量級DC，僅重200g嘅民用機Size、1,230萬像素高解像，絕對係DC界天使魔鬼混合體。&#13;<br>記者：朱崇德&#13;<br>攝影：林栢鈞、朱崇德&#13;<br>ImageGirl：Daisy（StarAsia）</p><p>對好多人嚟講，1,230萬像素只係一個抽象數字；簡單講以現時入門級300萬像素DC計算，大概可打印出A4尺寸；至於1,230萬像素，講緊嘅係A2，亦即大家手揸呢版報紙嘅大小呢！&#13;<br> &#13;<br> <spanclass><fontstyle>FinePixF810&#13;<br> 谷上1,230萬像素  &#13;<br> 好多人都話F810係F710嘅後繼機，不過正如FUJIFILM第4代SUPERCCD咁分成兩種；F710最高成像只有620萬像素，但由於使用SR技術，所以特別偏重高、暗位的層次表達；至於F810改用HR制式，有效像素為630萬像素，但配合SUPERCCD獨有技術，最高成像可以谷上1,230萬像素，所以是偏重於像素的追求。</fontstyle></spanclass></p><p><spanclass><fontstyle>16:9闊屏幕  &#13;<br> 除咗1,230萬像素是現時一般民用DC無人能及外，4:3標準（最高4,048×3,040）、16:9式闊屏（最高3,968×2,232）拍攝相度互換，亦係佢嘅獨門秘技，加埋1.2秒起動時間及0.05秒極速「快門反應」時間，都算幾有大機格局。&#13;<br> 不過最令筆者心動係佢嘅無間斷式Movie（AVI）功能，照樣16:9又有聲（640×360），真係最有電影Feel。相對F710佢重有一優勝處，就係F810可在2M模式（1,600×1,200、2,048×1,152）作40連拍，相對F710只可作1M/40連拍，邊部機Buffer大啲、處理影像數據能力高啲，應該心裏有數吧！</fontstyle></spanclass></p><p><b> PROFILE</b> &#13;<br> 感光元件：SUPERCCDHR（630萬像素）&#13;<br> 最高解像度：1,230萬像素&#13;<br> 變焦：4×光學＋6.3×數碼&#13;<br> 拍攝模式：自動、光圈先決、快門先決、手動&#13;<br> 顯示屏：2.1"（闊屏幕）&#13;<br> 記憶體：xD卡&#13;<br> 體積：109.5×54×29mm&#13;<br> 重量：200g&#13;<br> &#13;<br> 富士攝影器材（24088663）&#13;<br> 約$4,000送16MBxD卡（9月初推出）</p><p><spanclass><fontstyle>同場加映  &#13;<br> <spanclass><fontstyle>FinePixS3500&#13;<br> 新升級版登場  &#13;<br> S3500係舊版S3000升級版，感光元件由320萬像素原色CCD，升級為400萬像素原色CCD，而LCD則由1.8"收身為1.5"，鏡頭焦距微增長為39-234mm（38-228mm），所以對表距離拍攝有少少優勢。&#13;<br> 至於ISO方面，則由以往的100-200，升級為ISO64起跳，最高可達ISO250，以入機嚟講，都算OK；至於外形及手感方面，手感的確唔錯，但先後推出到今次第三代，外形都冇乜變化，則少了點驚喜。&#13;<br> &#13;<br> <b> PROFILE</b> &#13;<br> 感光元件：原色CCD&#13;<br> 解像度：400萬像素&#13;<br> 變焦：6×光學＋3.4×數碼&#13;<br> 顯示屏：1.5"&#13;<br> 記憶體：xD卡&#13;<br> 體積：99.7×77.3×69.3mm&#13;<br> 重量：285g&#13;<br> 價錢、推出日期未定</fontstyle></spanclass></fontstyle></spanclass></p><p><spanclass><fontstyle>FinePixE550&#13;<br> 新E系經濟版DC  &#13;<br> E系列係FinePix新家族成員，「E」可解作「Economy」即經濟DC版本，走平價抵玩路線；再睇埋外貌身材，真係有幾分PowerShotA系影子喎，真係外形格局都打正對台。&#13;<br> 論硬件規格，除咗有16:9闊屏拍攝功能，同顯示屏改為正常2"TFT（4:3）外，感覺同F810十分相似；例如630萬像素SUPERCCDHR核心，谷上1,230萬像素，0.05秒「快門反應」時間，640×320、320×240有聲AVI拍片（無限制），就連4×光學變焦鏡頭（F2.8-5.6）同重量都一樣，簡直有如雙生兒一般。香港正式行貨價錢尚未公布；據日本官方公布價，E550大概平F810街價5-10%。</fontstyle></spanclass></p><p><b> PROFILE</b> &#13;<br> 感光元件：SUPERCCDHR（630萬像素）&#13;<br> 最高解像度：1,230萬像素&#13;<br> 變焦：4×光學＋6.3×數碼&#13;<br> 拍攝模式：自動、光圈先決、快門先決、手動&#13;<br> 顯示屏：2"&#13;<br> 記憶體：xD卡&#13;<br> 體積：105×63×34.4mm　&#13;<br> 重量：200g&#13;<br> 約$4,000送16MBxD卡（9月初推出）</p><p><spanclass><fontstyle>搜括高解像細機  &#13;<br> 就如今日介紹嘅幾部富士DC咁，配備高像素CCD唔再係貴價DC嘅專利，市面上一大堆細機閒閒哋都有4、5百萬像素，嚟緊九月SONY重有部720萬像素嘅P150㖭，以後細機印大海報都可以好靚啦。</fontstyle></spanclass></p><p><br> &#13;<br> 查詢：&#13;<br> （a）中原電器（23976768）&#13;<br> &#13;<br> （b）華仁會（23980280）</p></body></html>