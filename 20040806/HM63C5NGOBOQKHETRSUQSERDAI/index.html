<html><header><meta charset="utf-8"><title>澎馬雙雄波友變勁敵<br>文彼得陳偉豪娛圈爭出線</title></header><body><h1>澎馬雙雄波友變勁敵<br>文彼得陳偉豪娛圈爭出線</h1><p>兩位效力澎馬流浪的足球健將文彼得和陳偉豪，近期分別簽了英皇和雅柏娛樂進軍娛樂圈，兩人私下老友鬼鬼，一星期對足六日練波，但將來他們卻要由綠茵球場的拍檔，轉到娛樂圈鬥一番。</p><p>文彼得和陳偉豪同為香港澎馬流浪球員，同是二十二歲，並齊於今年加入娛樂圈。文彼得（Peter仔）剛簽約英皇娛樂，成為金牌經理人霍汶希的力捧新星。而陳偉豪今年初簽約娛圈紅人陳達志（Ba叔）的雅柏娛樂，並曾演出電影《我要做Model》。&#13;<br> <br> <spanclass>仍專心踢波 &#13;<br> 由於兩人效力同一球隊，故私交甚篤，一星期總有六日要一起練波，日前文彼得和陳偉豪隨隊於九龍仔公園的草地球場練波，一臉孩子氣的Peter仔遠遠看見高頭大馬的陳偉豪，即跟他打招呼。兩人合照時，陳偉豪更擺出騎呢姿勢。&#13;<br> 對於加入娛樂圈，Peter仔說：「暫時我都會以踢足球為主，因為有把握啲，足球會係第一位。拍戲嘅嘢等公司負責啦，我阿哥都叫我試吓，睇吓得唔得，當多條出路。」&#13;<br> Peter仔有不少足球fans，問到球迷有沒有反對他加入娛樂圈時，他坦白說：「有呀，佢哋唔贊成居多，因為佢哋以為我唔踢波，會嘥晒，又驚影響水準。英皇簽我都因為我係足球員，所以我唔會輕易放棄足球。」&#13;<br> <br> <spanclass>讚Boy'Z活潑 &#13;<br> 早前Peter仔與Boy'Z和梁洛施（Isabella）同為報章拍廣告，不知Peter仔對他們的印象如何呢？他笑說：「Boy'Z好活潑，Isabella好靜，嗰日佢講嘢都唔知有冇五句。」&#13;<br> 採訪：朱倬誼&#13;<br> 攝影：陳偉權</spanclass></spanclass></p></body></html>