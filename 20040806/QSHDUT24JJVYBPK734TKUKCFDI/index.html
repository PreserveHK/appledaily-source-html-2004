<html><header><meta charset="utf-8"><title>　　中國網通借奧運打通世界 - 李八方</title></header><body><h1>　　中國網通借奧運打通世界 - 李八方</h1><p>中國網通近排新聞多多，最為人注目嘅係同電訊盈科合作，合作經營本地固網業務，其次就係將間公司上市。為咗加強本身形象同品牌，近期佢哋好積極進行市務推廣。&#13;<br> 中國首次取得申辦奧運會權利，全國歡騰，佢哋自然唔會放過呢個宣傳機會，畀全世界進一步認識間公司。上月底，網通就同北京奧組委達成協議，獲授權成為北京2008年奧運會固定通信服務嘅唯一合作夥伴。&#13;<br> 根據合同，網通會為北京08年奧運會、殘奧會、北京奧組委、中國奧組委，以及為參加06年冬季奧運會及08年奧運嘅中國體育代表團提供固定通訊產品同相關服務。至於下周開鑼嘅2004年希臘雅典奧運會，佢哋亦唔放過，網通同希臘電信合作開辦國際直通業務，保證中國奧運代表喺奧運期間能直接打電話返中國。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>