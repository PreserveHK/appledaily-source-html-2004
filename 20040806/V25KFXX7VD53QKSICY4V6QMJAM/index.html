<html><header><meta charset="utf-8"><title>　　爭西九先取演藝校長 - 李八方</title></header><body><h1>　　爭西九先取演藝校長 - 李八方</h1><p>董特首前秘書區璟智終於同馬時亨拜拜，八月二日起，去咗花園道美利大廈孫公處上班，做咗房屋及規劃地政局嘅副秘書長，專睇西九龍文娛藝術區個大計劃，原本嘅負責人曹萬泰就甩難，做番其他地政規劃工作。&#13;<br> 講起西九呢個大項目，除咗政府緊張，各大財團更緊張，長江新地當然志在必得，太古、恒基同信和亦各有打算，至於𠵱家市場上最搶手嘅，就係文娛藝術顧問。&#13;<br> 八方聽聞，今個月正式退休嘅演藝學院校長盧景文，結束佢十二年教育工作後，大有機會進入商界，事關四大財團都搵緊人，重好有誠意㖭。至於演藝個位，就會由英國達靈頓大學既KevinThompson接手。演藝二十年，盧校長桃李滿門，邊個財團得佢幫手，一定對爭標好有用。&#13;<br> （圖）八月退休嘅演藝學院校長盧景文，成為四大財團嘅爭奪目標。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>