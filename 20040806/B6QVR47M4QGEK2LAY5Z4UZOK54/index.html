<html><header><meta charset="utf-8"><title>懸空三個鐘　廚神嗌投降<br>張衛健倒吊砌盆菜反胃</title></header><body><h1>懸空三個鐘　廚神嗌投降<br>張衛健倒吊砌盆菜反胃</h1><p>張衞健在內地電視劇《伙頭智多星》中扮演廚神，為參加美食大賽，構思製作骨牌形式的巨型盆菜。健仔在烈日當空下吊三個小時威吔，難怪他大喊再見到盆菜會反胃。</p><p>張衞健和許志安早前拍攝內地劇集《伙頭智多星》，其中一場戲講述健仔參加一個美食大賽，要炮製一盆巨型盆菜，所以安排他吊着威吔，逐一把材料像骨牌般排列，希望給評判增添新鮮感。<br> &#13;<br> <spanclass>最考腰力 &#13;<br> 一身廚神look的健仔在烈日當空下拍攝了三個小時，劇情講述他凌空將食物材料逐片逐片放入盆菜，這場戲其實很考健仔的腰力，他更不時要彎腰排食物。&#13;<br> 健仔拍完這場戲後，即大呼十分辛苦，但為了拍攝效果更佳，他堅持親身上陣，他說：「我拍緊嗰陣時最驚唔小心跌落巨型盆菜裏面，因為啲食物暴曬咗幾個鐘，乜都臭晒啦！」健仔表示平時很喜歡食盆菜，他說：「因為我覺得盆菜裏面，有各式各樣嘅食物，好好味。」<br> &#13;<br> <spanclass>耍手擰頭 &#13;<br> 可是當健仔完成這場炮製巨型骨牌盆菜的戲份後，對盆菜有點反胃，他耍手擰頭說：「我諗短期之內都唔會選擇食盆菜，因為見到都會諗番起拍呢場戲嘅苦處，真係有啲怕怕。」&#13;<br> 採訪：比華利</spanclass></spanclass></p></body></html>