<html><header><meta charset="utf-8"><title>　　蔣麗芸寸林健鋒年紀大 - 李八方</title></header><body><h1>　　蔣麗芸寸林健鋒年紀大 - 李八方</h1><p>國家領導人霍英東個孫霍啟中，日前因涉嫌藏毒被捕。啟中老竇霍震寰，噚日喺中總會員大會蒲頭，佢就唔認係因為自己管教不嚴，重同個仔開脫，話因為佢俾外國嘅風氣影響，「喺外國都唔覺得係好重要嘅事，可能佢唔係好知道。」&#13;<br> 霍震寰又話，已經盡量教啟中，但佢社會事務纏身，唔可能成日教個仔，暫時未聽到有關起訴啟中嘅消息，希望唔好影響佢開學。<br> &#13;<br> <spanclass>「畀佢做一屆囉」 &#13;<br> 喺同一場合八方又撞到蔣麗芸。佢個妹Lily蔣麗莉早排想同自由黨林健鋒爭選立法會，但最後就俾自由黨夾硬勸退，傳聞為咗要Lily唔選，田少重答應下屆支持佢做香港總商會主席。&#13;<br> 其實如有此事，Lily應向胡官投訴啦！選舉條例唔容許威迫利誘唔准人參選立法會。但芸姐話：「我哋蔣氏姊妹唔會咁易俾人影響。」佢重寸林健鋒話：「林健鋒年紀大（五十多歲），就畀佢做一屆囉，下一屆都做就要去直選。Lily四十二歲咁年輕，唔使咁快做會長，等佢六十歲做都唔遲啦！」&#13;<br> 蔣麗芸（圖）個妹妹本來同林健鋒爭選立會商界議席。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>