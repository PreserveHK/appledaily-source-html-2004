<html><header><meta charset="utf-8"><title>　　羅致光無悔唔選 - 李八方</title></header><body><h1>　　羅致光無悔唔選 - 李八方</h1><p>民主派喺今屆立法會選舉真係百花齊放，又大班、又大狀，但作為民主派老大哥嘅民主黨就唔多掂，只係有七個位穩陣，就算叻到盡，八方計到盡都係得十席。難怪有民主黨人牙痛咁聲，話若果羅致光選社會福利界，起碼都保住𠵱家十一席。但作為民主黨「大腦」嘅羅致光話，無後悔唔參選，亦唔覺對民主黨有大影響。羅致光出名IQ爆棚，真係佢諗得通，我哋平凡人諗唔通。&#13;<br> 但講番轉頭，若果民主黨今次選舉成績倒退，主席楊森係咪要有少少表示？側聞前一屆區議會選舉，民主黨冇咗十幾萬票，喺會員大會都有人提出要當時嘅主席李柱銘下台，若果今次冇咗個立法會議席嘅話，我諗楊森都要諗吓點解畫。&#13;<br> （圖）羅致光今屆唔選立法會，有民主黨人因此牙痛咁聲。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>