<html><header><meta charset="utf-8"><title>難忍光脫脫　拒為錢落髮<br>徐子淇帶胞妹見世面身價高</title></header><body><h1>難忍光脫脫　拒為錢落髮<br>徐子淇帶胞妹見世面身價高</h1><p>應采兒、徐子淇與胞妹子欣等昨日在銅鑼灣出席洗髮用品活動。徐子淇表示胞妹以友情價行show，人工比她還要高，但因她經驗少，所以有點怯場。</p><p>應采兒、徐子淇、蒲茜兒和林子暄等昨日在銅鑼灣出席Dove護髮用品活動，曬得一身古銅色的應采兒尤為突出。&#13;<br> 徐子淇昨日帶同胞妹徐子欣齊齊任示範模特兒，子淇說：「佢今日係友情幫手，人工重高過我，價錢係我嘅十倍，佢冇乜經驗，有少少怯場。」她又評妹妹表現值七十分。&#13;<br> <br> <spanclass>否認車廂打架 &#13;<br> 徐子淇又透露曾有廣告商出價七位數字利誘她拍洗髮用品廣告，她說：「不過廣告要我剃光頭，我接受唔到，冇頭髮好似冇着衫咁，光脫脫，好唔舒服。」提到男友李家誠收子淇海報亦面紅，她甜笑說：「吓！又面紅，佢又上娛樂版，快啲叫佢上番經濟版啦。」&#13;<br> 早前有雜誌指應采兒與男友陸恭和在車廂吵架，激動得互相拉扯，應采兒昨日否認打架說：「好誇張！根本唔係咁，唔係事實，唔係打架，我哋喺車度傾偈啫，基本上張相影到一團黑影，乜都認唔到，話係邊個都得啦！」她又表示向太亦笑報道誇張，她說：「向太重話如果打架就要報警喇，男仔郁手打女仔好易死人㗎，我未試過俾男仔打，打我都一定還手！」&#13;<br> <br> <spanclass>赴美探望家人 &#13;<br> 有傳應采兒一怒之下搬與名模樂基兒（Gaile）同住，她回應說：「嗰日係約咗去Gaile屋企食飯。」問她是否暫停與陸恭和的同居關係？應采兒說：「我都冇男朋友，佢只係朋友咋！」她又謂與緋聞男友陳冠希甚少聯絡，而她今日將起程赴美探望家人。&#13;<br> 採訪：EddieWong&#13;<br> 攝影：ChenWaiOn</spanclass></spanclass></p></body></html>