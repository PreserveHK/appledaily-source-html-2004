<html><header><meta charset="utf-8"><title>化身佛地魔<br>賴夫費恩斯追殺哈仔</title></header><body><h1>化身佛地魔<br>賴夫費恩斯追殺哈仔</h1><p>瘋魔全球嘅童話故事系列《哈利波特》第四集電影《火盃的考驗》，啱啱喺英國開拍。喺今集裏面，主角哈利波特嘅殺父仇人佛地魔終於現身，好多人都關注會由邊個扮演呢個大奸角，結果電影公司前日正式宣布英國男星賴夫費恩斯（RalphFiennes）係最佳人選。&#13;<br> <br> <spanclass>麥高維治落選 &#13;<br> 喺《哈利波特》嘅故事入面，佛地魔係個無惡不作嘅魔頭，好多法力高強嘅巫師，甚至連佢個名都唔夠膽提，哈仔嘅父母亦都係俾佢殺死，而哈仔額頭上嘅閃電疤痕亦都係佛地魔嘅傑作。之前荷李活曾經傳出過老牌男星尊麥高維治（JohnMalkovich）會演佛地魔，不過幾經挑選，電影公司終於揀咗曾經兩度提名奧斯卡，又喺《舒特拉的名單》及《沉默的赤龍》做過奸角嘅賴夫費恩斯做大魔頭。&#13;<br> 名單公布之後，唔少fans喺網上留言話今次選角好啱，不過有人就彈賴夫一啲都唔似佛地魔，完全係角色錯配喎。而喺呢套片中飾演哈仔亞裔女友張秋嘅人，將會落喺香港移民後裔KatieLeung身上。今次哈仔新片《火盃的考驗》將會由曾經執導《四個婚禮一個葬禮》嘅英國導演米克紐維爾（MikeNewell）執導，暫定喺下年十一月上映。</spanclass></p></body></html>