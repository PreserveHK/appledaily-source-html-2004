<html><header><meta charset="utf-8"><title>　　壯陽藥之王 - 李八方</title></header><body><h1>　　壯陽藥之王 - 李八方</h1><p>噚日講過，浸大中藥學院副教授趙中振博士舊年喺新疆北部搵到一棵高一點七五米、列入健力士紀錄大全嘅中藥肉蓯蓉王。八方終於見到真身，果然名不虛傳，呢條人參嘅肉蓯蓉王又幼又長，唔怪得有「沙漠人參」美譽。&#13;<br> 肉蓯蓉生長喺沙漠地帶，寄生喺一種叫「梭梭」嘅植物底部，一般只有三到十五厘米，係中國第二類保護植物，對腎虛陽痿、遺精尿頻、便秘等病症好有效。趙博士話呢棵肉蓯蓉王只得二十至三十歲，但有咁長真係難得。至於有報道話蒙古近期發現咗一棵高二點八米嘅肉蓯蓉，趙博士話呢件都係好事，可以達到中醫藥揚名世界嘅目標喎。&#13;<br> （圖）趙中振博士話當日發現肉蓯蓉王嘅時候，淨係掘出嚟嘅沙都裝咗幾架大卡車，所以要帶返香港做浸大中藥標本中心嘅鎮館之寶。&#13;<br> 司徒世華攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>