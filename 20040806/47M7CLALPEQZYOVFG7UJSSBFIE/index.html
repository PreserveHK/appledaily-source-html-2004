<html><header><meta charset="utf-8"><title>新片露甲組腳再出浴<br>千嬅博做演技派乜都制</title></header><body><h1>新片露甲組腳再出浴<br>千嬅博做演技派乜都制</h1><p>楊千嬅在新片中飾演中年婦人，以往多做大笑姑婆的她今次為了證明自己是一個真正演員，不僅摒棄喜劇形象，還穿着她認為暴露其甲組腳的短裙，又穿bratop拍出浴戲，可謂極大挑戰。</p><p>日前楊千嬅在尖沙嘴接受訪問，談到她在《餃子三更2之一》中飾演四十歲婦人，她不僅要揣摩中年婦人的心境，更要穿上短裙戲服，不過她深明這能助她演繹這個丈夫有外遇的婦人角色。<br> &#13;<br> <spanclass>怕觀眾討厭自己 &#13;<br> 千嬅說：「呢部戲嘅造型係最重要嘅環節，幫我演繹到成件事，平時影相我的確唔鍾意着短裙，露出甲組腳，除非冇辦法先着，但做演員係冇得避。另外，有場戲講我浸浴，我只係着bratop落水，雖然鏡頭上只見膊頭，現場又有好多男工作人員，但我冇叫清場，我都好勁啦，平時絕對唔會咁做，你知我幾保守。」&#13;<br> 千嬅勇於嘗試，只為向觀眾證明她可以成為一個演員，她說：「有時行街都聽到有人講我唔識做戲，亦有人懷疑我今次做唔做到個角色，但我說服到自己去演，放低『楊千嬅』呢個包袱，我想話畀大家知我係一個演員，不過𠵱家我擔心觀眾睇完會好憎我。」<br> &#13;<br> <spanclass>四十歲爭買波鞋 &#13;<br> 不過千嬅強調仍會接拍愛情喜劇，因為這類故事能實現其愛情理想。問她有否想過其四十歲時的模樣，千嬅打趣說：「屆時仍會係紫色頭髮，着zipup外套，同後生仔爭買波鞋，又或者嫁個老公識唱歌，到時組隊組合翻唱人哋啲歌。」&#13;<br> 採訪：馮美茵　攝影：仇志德</spanclass></spanclass></p></body></html>