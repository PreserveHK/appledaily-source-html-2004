<html><header><meta charset="utf-8"><title>獨闖銀幕　激瘦二十三磅<br>Miki墮胎等天佑畀錢</title></header><body><h1>獨闖銀幕　激瘦二十三磅<br>Miki墮胎等天佑畀錢</h1><p>Cookies成員楊愛瑾（Miki）近期正式闖大銀幕，激瘦二十三磅的她在電影《餃子三更2之一》中扮演一名被父姦污後，還要由白靈所飾的醫生為她墮胎的少女，Miki笑言緋聞男友徐天佑如要看她的「墮胎」經過，就要畀錢買飛捧場。</p><p>現年十九歲的Cookies成員楊愛謹，近期以個人姿態進軍大銀幕，拍攝由陳果導演的《餃子三更2之一》，她在片中扮演一名被父姦污後不幸懷孕的少女，結果由白靈所飾的黑市醫生為她打掉孩子。&#13;<br> <br> <spanclass>想增肥五磅 &#13;<br> 今次是Miki首次撇下其他成員登大銀幕，問她會否請緋聞男友Shine成員徐天佑入場睇戲？Miki日前在尖沙嘴接受本報訪問時即笑說：「唔會特登請，想睇就自己買飛，要有票房呀嘛。」&#13;<br> 早前有傳Miki與天佑分手，日前見她確比前消瘦了一個圈，她也承認體重由初入行的一百一十八磅下降至近日的九十五磅，激瘦二十三磅的原因是否與情變有關？Miki即說：「唔關事，都冇拍拖又何來分手？我唔係一下子瘦嘅，但我已經食好多嘢，唔知點解會瘦，我都想肥番五磅。」&#13;<br> 對於她與天佑之間的關係，Miki說：「一路都係朋友，初初啲人咁講我哋係有啲尷尬，𠵱家冇嘢啦，公司冇話唔畀拍拖，如果我拍拖會公開。」&#13;<br> <br> <spanclass>向白靈學習 &#13;<br> 此外，Miki在《餃》片的對手是曾接拍荷李活片的白靈，所以她甚為緊張，第一天在片場開工已驚到瑟縮一角，她說：「白靈係國際級人物，我好留意佢一舉一動，聽講佢一個人喺內地去到荷李活試鏡，當時佢又唔係太識英文，但啲導演又揀中佢，佢真係好犀利，我好佩服佢，所以我喺佢身上學到好多嘢。」&#13;<br> 採訪：朱倬誼&#13;<br> 攝影：林德雄&#13;<br> 髮型：Vince（ILColop）&#13;<br> 場地：hystericmini（harbourcity）&#13;<br> 服裝及飾物提供：Sistyr</spanclass></spanclass></p></body></html>