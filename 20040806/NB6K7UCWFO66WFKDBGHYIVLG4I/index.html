<html><header><meta charset="utf-8"><title>西門子旋轉電郵王SK65</title></header><body><h1>西門子旋轉電郵王SK65</h1><p>旋轉機與伸縮機乃今年HotItem，日前西門子就發表全新旋轉機SK65，全黑機身已經令人睇到流晒口水，夠型夠Cool。不過就咁睇點都唔覺係旋轉機，再睇真啲原來玄機藏在機背，皆因將機背旋轉，就會即時出現鍵盤，驚喜度令人爆晒燈。整得個鍵盤當然唔係入吓電話簿咁簡單，SK65更全面支援BlackBerry電郵程式，換句話說可將《Outlook》及《LotusNotes》格式電郵，透過BlackBerryClient服務同步至SK65中，準BlackBerry買家又多一個選擇。&#13;<br> 而規格上則有2.05吋大6萬5色彩芒、藍芽及POC（PushToTalk）等，不過就欠缺影相功能，之但係SK65以商務用家為主，影相都係留番畀其他影相手機把啦。SK65預計今年11月就會於歐洲、中東及拉丁美洲率先推出，其他地方？唔使絕望，官方消息話香港稍後就會有，即係重有希望！&#13;<br> 記者：劉耀祥&#13;<br> &#13;<br> <b> PROFILE</b> &#13;<br> 制式：GSM三頻&#13;<br> 顯示器：6萬5色/132×176像素/2.05吋&#13;<br> 記憶體：內置64MB&#13;<br> 功能：藍芽、BlackBerry電郵程式、2,000個電話簿、POC、GPRS、紅外線&#13;<br> 備用時間：250小時&#13;<br> 通話時間：6小時&#13;<br> 體積：120×47×22mm&#13;<br> 重量：144g&#13;<br> 推出日期：今年11月&#13;<br> 產品網址：<ahref http:>www.siemens-mobile.com/cds/frontdoor/0,2241,hq_en_0_1104_rArNrNrNrN,00.html </ahref></p></body></html>