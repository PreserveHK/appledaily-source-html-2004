<html><header><meta charset="utf-8"><title>阿B傻笑：似拍《ER》<br>范姜剖腹產八磅半B女</title></header><body><h1>阿B傻笑：似拍《ER》<br>范姜剖腹產八磅半B女</h1><p>鍾鎮濤（阿B）女友范姜前日在養和醫院剖腹產下八磅半女嬰，阿B陪着女友入產房拍下生產過程，他表示看着醫生把女兒抱出時，覺得自己像在拍《ER》。</p><p>鍾鎮濤女友范姜素貞前日終誕下二人的愛情結晶，范姜前日於養和醫院誕下一名八磅半女嬰，母女平安，本來選擇自然分娩的范姜，因胎兒太大不得不進行剖腹手術。<br> &#13;<br> <spanclass>「生命好奇妙」 &#13;<br> 阿B前日一早便陪着范姜進醫院，並入產房拍下生產過程，看着醫生從母體抱出BB，心情緊張的阿B，掩不住興奮地儍笑。阿B昨日說：「屋企多咗個新成員，大家都好開心，范姜家人喺台灣飛嚟陪佢，又有好多朋友嚟睇佢。」阿B謂他入產房陪女友產女，又拍下生產過程，感覺興奮又緊張，他說：「我覺得自己好似拍緊《ER》《仁心仁術》咁，睇住醫生抱BB出嚟嗰剎那，嗰種感覺好難形容，唔係睇電視咁簡單喎，嗰個係我個女嚟喎，當時感覺到生命真係好奇妙，我開心到係咁笑。」&#13;<br> 阿B謂看着女友由入產房前的害怕心情，到抱着新生女兒時的溫馨表情，讓他很感動，他說：「我女友生完後第一個感覺係好肚餓，佢開刀生唔食得嘢，傷口又痛，不過到抱住BB時又話覺得冇咁痛喎。」<br> &#13;<br> <spanclass>折現取代花籃 &#13;<br> 至於阿B的大兒子嘉浚及女兒嘉湄，也為多了一位妹妹而感到很開心，阿B謂女兒嘉湄也有陪着范姜到醫院，看見妹妹出世後即笑不攏嘴，阿B說：「佢一路好想有個細妹，佢以為BB啱啱出世唔掂得，就趁大家唔為意時摸BB塊面，點知BB咁啱要飲奶就喊，家姐以為自己整喊個妹，嚇到面都紅埋，好好笑。」&#13;<br> 阿B謂昨日收到不少朋友的祝賀電話及花籃，他說：「我叫啲朋友唔好送花籃同生果籃嚟，不如折現包利是畀BB，當係贊助奶粉錢重實際。」問到BB改甚麼名字，阿B說：「諗咗幾個名，但未揀定，要夾埋時辰嚟揀。」&#13;<br> 採訪：蔡如玉&#13;<br> 攝影：王連連</spanclass></spanclass></p></body></html>