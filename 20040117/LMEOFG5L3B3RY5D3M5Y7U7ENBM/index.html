<html><header><meta charset="utf-8"><title>精明消費：電視機歲晚減價<br>34吋SONY激減$4,000</title></header><body><h1>精明消費：電視機歲晚減價<br>34吋SONY激減$4,000</h1><p>買家庭電器，通常首先會睇邊個牌子出廠，然後再睇價錢啱唔啱心水；好似電視機，大型家電行永遠只Mark生產商的「建議零售價」，企硬唔跌的價錢令大家想買新款電器都要為之卻步。不過大家嘅機會到喇，中原電器破天荒電視機大減價，SONY平面電視機勁減四千，AKAIPlasma重狂減五千蚊，掃埋其他平價家電產品，慳埋慳埋都夠封利是喇。&#13;<br>&#13;<br>記者：何善華　攝影：梁翠妍、何善華&#13;<br>Model：Katrina（Imagine）</p><p><b> 客廳篇</b> &#13;<br> 新年過後要將屋企的家庭電器煥然一新，首先就要由客廳開始「整頓」。今時今日要換部電視機都好頭暈，好似平面方角、LCD螢幕、Plasma等不同類型電視機，揀部適合自己家居的確唔易。今次減價，款款都係熱賣中的名牌子，想換電視機不妨諗諗！</p><p><spanclass><fontstyle>SONY34吋平面螢幕電視機  &#13;<br> 型號：KV-DR34M97&#13;<br> 尺寸（mm）：690高×894闊×569深&#13;<br> 特價：$10,880　原價：$14,880&#13;<br> 呢部SONY34吋電視機功能認真多，高精確平面FDTrinitron，角位畫面唔會走樣，備有麗音立體聲及國際線路，內置高音揚聲器、3D重低音系統、逐行掃描輸入、畫中畫等功能，遙控器更特設直接色差轉台掣及闊屏幕掣。</fontstyle></spanclass></p><p><spanclass><fontstyle>AKAI42吋Plasma  &#13;<br> 型號：CT-042AQSA&#13;<br> 尺寸（mm）：640高×1038闊×89深&#13;<br> 特價：$24,800　原價：$29,800&#13;<br> 𠵱家重有好多人鍾情Plasma，皆因機身夠薄，慳位易放。AKAI等離子最高解像852×480，對比率達660:1，畫面質素唔鬆散，支援DVI-D、S-Video等功能，全機重34.5公斤，原廠兩年保養，有24個月分期付款。</fontstyle></spanclass></p><p><spanclass><fontstyle>PHILIPS15吋LCD螢幕  &#13;<br> 型號：150T&#13;<br> 尺寸（mm）：356高×360闊×177深&#13;<br> 特價：$3,690　原價：$3,980&#13;<br> 屋企細都可以追得上潮流，這部15吋LCDFlatTV備有數碼麗音、國際線路及立體聲接收系統等基本功能，內置DVD色差輸入，同時可接駁電腦（PC）及遊戲機，真真正正「駁乜都得」，有兩年原廠保養。</fontstyle></spanclass></p><p><spanclass><fontstyle>JVC25吋傳統膽機  &#13;<br> 型號：AV-25LH3&#13;<br> 尺寸（mm）：538.4高×682闊×477.5深&#13;<br> 特價：$2,980　原價：$3,680&#13;<br> 買傳統膽機電視機都可以有高質素享受，JVC25吋立體聲平面彩色畫面，具有真正的平面圖像顯像管，AV掣置在機前，方便睇DVD或打遊戲機。</fontstyle></spanclass></p><p><b> 廚房篇</b> &#13;<br> <spanclass><fontstyle>Cellini抽油煙機  &#13;<br> 型號：CS-10W&#13;<br> 尺寸（mm）：100高×710闊×530深&#13;<br> 特價：$498　原價：$980&#13;<br> 過年過節最適合換部抽油煙機，等廚房有個「新氣象」。白色機身，備有2個摩打及照明燈，摩打轉速最高達1500轉，有過熱保護裝置，確保高性能及耐用，排風口徑達152毫米，附有4個油杯數量，最特別是機身只得900毫米闊，容易擺放。</fontstyle></spanclass></p><p><spanclass><fontstyle>Ransonic雙門雪櫃  &#13;<br> 型號：RA-FR188&#13;<br> 尺寸（mm）：1480高×520闊×580深&#13;<br> 特價：$2,040&#13;<br> 原價：$2,498&#13;<br> 樂信牌雙門無霜雪櫃，灰白色，2級能源標籤，儲存容量有184L。內有多用途置物架及活動層架，獨設微凍結保護室，汽車拉手式手柄設計，容易開關，有24個月分期付款。</fontstyle></spanclass></p><p><spanclass><fontstyle>Ransonic微波爐  &#13;<br> 型號：RA-MD12&#13;<br> 尺寸（mm）：245高×443闊×360深&#13;<br> 特價：$420&#13;<br> 原價：$600&#13;<br> 有微凍及解凍功能，肉類、家禽、海產都可以「叮」。能盛12公升容量，550W微波烹調，有10段火力調節，輕觸式圖像顯示，老竇阿媽都識用。</fontstyle></spanclass></p><p><b> 浴室篇</b> &#13;<br> <spanclass><fontstyle>Cellini前置式洗衣機  &#13;<br> 型號：FW-100&#13;<br> 尺寸（mm）：850高×600闊×540深&#13;<br> 特價：$2,650　原價：$3,480&#13;<br> 意大利牌子，每分鐘轉速達1000轉，5公斤洗衣容量，備有9種洗衣程序，可洗羊毛、超級輕柔等衣料。內桶為不銹鋼桶構造，設有方便開門掣及安全門鎖，有自動手位調節及超靜避震系統。</fontstyle></spanclass></p><p><spanclass><fontstyle>白朗揭頂式另送焗爐  &#13;<br> 型號：WTC-0802A&#13;<br> 尺寸（mm）：850高×400闊×600深&#13;<br> 特價：$4,320　原價：$4,490&#13;<br> 法國製，揭頂式開門設計，每分鐘轉速達800轉，5公斤洗衣容量。備有多項洗衣程序，洗纖幼及羊毛衣物均可，獨設千眼洗衣桶及不銹鋼輕柔式桶門，平背式設計慳位美觀，可選擇24個月分期付款，另送HOV12焗爐。</fontstyle></spanclass></p><p><spanclass><fontstyle>National愛妻號  &#13;<br> 型號：NA-F4700&#13;<br> 尺寸（mm）：958高×540闊×560深&#13;<br> 特價：$2,280&#13;<br> 原價：$2,880&#13;<br> 「愛妻號」雙瀑布水流洗衣機，有埋排水泵，4.5公斤洗衣容量，不銹鋼洗衣槽，全自動操控。備有「雙瀑布」水流及快思邏輯微型電腦控制，設４種預校洗衣程序及洗衣完成時間掣。</fontstyle></spanclass></p><p><b> 其他平家電</b> &#13;<br> <spanclass><fontstyle>德國寶電磁爐  &#13;<br> 型號：GIC-F16D&#13;<br> 特價：$398　原價：$796&#13;<br> 中國製的德國寶電磁爐，具1600w火力輸出，有5種火力調節及液晶體時間顯示屏，同時可預校熄火時間，免生意外。有原廠保用，隨電磁爐附送不銹鋼邊爐鍋，抵買之選。</fontstyle></spanclass></p><p><spanclass><fontstyle>Mitsubisi抽濕機  &#13;<br> 型號：MJ-E16R&#13;<br> 特價：$2,880　原價：$3,080&#13;<br> 日本三菱出廠，具抽濕、乾衣、防霉及空氣淨化等功能，每日抽濕量達16公升。備有5種操作模式及6種百葉氣窗角度調校選擇，內置防滴水裝置、自動除霜及冷凍指示燈，有24個月分期付款，抵買抵用。&#13;<br> &#13;<br> 中原電器行&#13;<br> 地址：九龍灣德福廣場一期G23-24店&#13;<br> 電話：27572088&#13;<br> 營業時間：11:00am-9:30pm&#13;<br> 備註：減價日由即日起至1月31日止</fontstyle></spanclass></p></body></html>