<html><header><meta charset="utf-8"><title>本田Accord裝身現跑格</title></header><body><h1>本田Accord裝身現跑格</h1><p>新一代本田Accord自面世以來，回復一派年輕富活力嘅房跑車本色，果然吸引到唔少車迷追捧，而新版重加入原廠氣霸及尾翼，雖然只係略加修飾，惟恰到好處嘅着墨點，卻教人感受有更深刻嘅跑車動感呢！&#13;<br>&#13;<br>記者、攝影：陳偉林</p><p>上一代本田Accord一改固有傳統，走成熟斯文路線，放眼點重係北美市場，到頭來響兩面不討好嘅情況下，反而令一班Fans離棄；及至2003年新一代Accord嘅面世，才走返回頭路，以車廠本身擅長嘅動感包裝，給予新Accord有截然兩樣嘅新體驗。&#13;<br> &#13;<br> <spanclass><fontstyle>唔使一萬加裝原廠配件  &#13;<br> 新車低斜嘅車頭造型，焦點落在一對炯炯有神嘅Xenon大燈身上，既出神之餘，四輪16吋跑車合金胎軨配搭，亦見動感呢！𠵱家準車主只需多畀$9,600，重可以加裝原廠提供嘅大型車頭氣霸同尾定翼（連噴油、裝工及稅款），令呢部本田Accord，望落要來得更具房跑車氣息㗎！</fontstyle></spanclass></p><p><spanclass><fontstyle>設備講究乘坐舒適  &#13;<br> 外形吸引之餘，座艙鋪排亦可謂講究又豪邁，車廂四周既有上乘桃木修飾，而兩排高級真皮座椅，重提供貼服舒適感㖭！再者，前後兩排既備有中央手枕，又有全套三點式安全帶裝備。&#13;<br> 其次，設備除電窗、電鏡及電天窗外，還有左右獨立恒溫冷氣、高級6碟CD音響，重有前後獨立房燈，以及四個安全氣袋配搭呢！</fontstyle></spanclass></p><p><spanclass><fontstyle>底盤了得走彎出色  &#13;<br> 新車沿用一台嶄新嘅2.4公升i-VTEC直4DOHC偈，匹配5前速電子自動波箱，不僅輸出平均有力，轉檔亦見順滑敏捷，尤其中、低轉速嘅扭力反應，重予人源源不絕嘅感覺㖭！&#13;<br> 另外，全新底盤結構，不僅帶給乘客有穩妥嘅行車感受，同時間響高轉下疾走，亦給人有緊抓路面嘅高循迹力，加上車內備有四輪碟煞、ABS連EBD裝置，遇事每有敏捷及收放自如感㗎！</fontstyle></spanclass></p><p><b> 本田Accord2.4i-VTEC規格</b> &#13;<br> 引擎：2354cc直4DOHC&#13;<br> 馬力：160ps/5500rpm&#13;<br> 扭力：22.3kgm/4500rpm&#13;<br> 傳動：5前速自動波，前輪驅動&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：205/60R16BridgestoneTuranzaER33&#13;<br> 尺碼：4830×1820×1455mm&#13;<br> 軸距：2740mm；車重：1475kg&#13;<br> 新車售價：	$223,800（標準版）&#13;<br> 車輛提供：	合群汽車（28278622）</p></body></html>