<html><header><meta charset="utf-8"><title>　　天怒人怨胡總掌摑董團夥 - 李八方</title></header><body><h1>　　天怒人怨胡總掌摑董團夥 - 李八方</h1><p>董團夥七年多敗政，主人終於忍無可忍，胡總在澳門，三次大讚何厚鏵，同時嚴詞對董團夥發出三點指示，勒令團夥必須總結過往七年經驗，提高「管治水平」，叫佢要「查找不足」！<br> &#13;<br> <spanclass>無觸覺兼面皮厚 &#13;<br> 以共黨嘅統治語言，胡總嘅指示，用語之重，口氣之凌厲，若然係組織中人，有多年打滾政治嘅經驗，聽見呢番嚴詞，都一定會由頭皮一路發麻打冷震到腳趾尾！&#13;<br> 可憐唾面自乾嘅董某，竟然重未收到料，話唔覺得係受到胡爺嘅斥責喎！唔通要胡爺當眾掌摑董團夥每人兩巴，佢先至相信自己已觸犯天怒？六十幾歲人，咁冇觸覺，係面皮厚過鱷魚皮，定係低B，咁就真係令人𢱑晒頭嘞！以中國官場規矩，好少對一個下人咁太過唔畀面，胡總心頭怒火，可想而見！&#13;<br> 都係梁愛詩同孫公醒扒，借故缺席，免受阿爺辱罵！&#13;<br> 董特首竟然對胡總指示，心懷抗拒，話唔覺得胡總係訓斥佢，話只不過係「提醒」佢啫。呢個反應，如果今晚漏夜有人轉告胡總，你話胡總會唔會激到掃枱掟茶壺呢？&#13;<br> 不過，咁又係嘅！我哋阿董，係前主席大隻江親自欽點嘅，阿董都知，未來兩年，郁佢即是郁江總，睇死胡總再大膽，都未敢公開唔畀面阿江。所以佢判晒爛：吹咩，胡總你夠薑就炒我吖！「以人為本」，阿董不嬲都係以地產商人為本，又有乜錯？</spanclass></p><p><spanclass>為香港人出啖氣 &#13;<br> 所以阿董嘅反應，又唔係儍得晒！呢一招叫做棉裏藏針，以不變應萬箭。胡爺真係唔敢炒佢喎！查找不足？有乜嘢不足呀？阿董連任嗰陣，咪自吹有七大貢獻，包括成功落實「一國兩制」咩？七年半以來，啲保皇親中挺董團夥，個個都話阿董啱，係香港人同民主派錯晒㗎，阿董冇錯，咁又查找乜嘢不足呢？&#13;<br> 胡總為香港人出番啖氣，胡爺爺，六百萬人熱愛你！&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>