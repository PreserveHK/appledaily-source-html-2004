<html><header><meta charset="utf-8"><title>　　房委會小組早推翻領匯上市 - 李八方</title></header><body><h1>　　房委會小組早推翻領匯上市 - 李八方</h1><p>領匯救唔番，賠上咗以老董為首整個特區政府僅有嘅公信力，搞到噚日朝八點幾見胡主席交功課前先至宣布拉倒，真係倒楣之極。&#13;<br> 身為房委會產業分拆出售督導小組成員嘅單仲偕話，其實佢哋好早就否決咗如期上市、由當局包底嘅建議，因為計唔掂條數，但係𠵱家先可以講出嚟。而自從公公婆婆入稟告佢哋，上個星期小組差唔多晚晚開會謀對策，真係通宵達旦，前晚十一點幾向記者交代唔掛牌，十二點前返到屋企，已經算好早，你話係咪冇覺好瞓？&#13;<br> 督導小組為咗避開記者，走晒去國金二期瑞銀大本營開會，嗰度出名冇得等，冇得伏，因為啲電梯可以直落停車場，出口又多，加上樓上係由任總坐鎮嘅金管局，保安梗係更加嚴密啦。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>