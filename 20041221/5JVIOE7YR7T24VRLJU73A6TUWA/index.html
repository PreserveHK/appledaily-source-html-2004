<html><header><meta charset="utf-8"><title>上戶彩改打排球即時惡補</title></header><body><h1>上戶彩改打排球即時惡補</h1><p>日本少女偶像上戶彩上年着起短裙仔主演嘅日劇《網球女將》收視幾好，佢將會喺出年四月再為日本朝日電視台主演新劇《排球女將》。彩妹喺新劇入面唔玩網球改打排球，而《排》劇都係改編自七十年代人氣漫畫，描述女子排球隊嘅熱血故事。彩妹話平日只會喺體育堂玩排球，所以要為新戲開始好好練習球技。</p></body></html>