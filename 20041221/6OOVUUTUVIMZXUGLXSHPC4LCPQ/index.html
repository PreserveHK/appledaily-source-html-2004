<html><header><meta charset="utf-8"><title>基金開始上車<br>股路縱橫：中華燃氣有異動</title></header><body><h1>基金開始上車<br>股路縱橫：中華燃氣有異動</h1><p>雖然領匯擱置上市，港股偏淡之勢，僅維持半日，下晝就大幅抽上，一直到收市，買盤力量重係好強，恒指收14214，大升221點，成交又上到225億元，期指收14239，高水25點。&#13;<br> 噚日指出，上周五領匯消息雖然唔好，但大市能夠由低位大幅回升，好友力量不容低估，話口未完，噚日好友又再騷Quali係咁掃大藍籌，恒指一舉又衝破10日線（14040）同20日線（14063）阻力，向淡之勢即時扭轉過來。今年高位係14339，家下距離只得百多點，年底前好有機會改寫。&#13;<br> 滙控（005）守穩130元大關，果然大幅反彈，高收132元，升2元。滙控升勢一獲確認，槓桿比率較大的C輪，例如4550（33倍），升幅將會好勁。新地（016）收77.5元，升0.75元，C輪2252收0.51元，升5仙。新地已重上10日線（76.65元）之上，今日再上，即可升穿20日線（77.325元），確認大升浪開展。新地今年1月至11月間，形成大型頭肩底，家下升破頸線的後抽已接近完成，照度上去，上升目標指向95元，新地一升破前高位80元阻力，即會望空衝刺，以中期升幅中位的86元計，2252平水都值1.2元，預期升幅達140%。<br> &#13;<br> <spanclass>破旗形短線可見2.8仙 &#13;<br> 濠賭股八面威風，奧瑪仕（959）同邁特科技（1031）繼續熱炒，前者升30%，後者更大升42%；信德（242）亦從後趕上，收8.6元，升7.5%。廣益（530）亦有賭業概念，市場有消息話幕後同邁特科技有關，但其實係兩班人，講真，邁特實力雄厚得多。&#13;<br> 噚日上升股有300多隻，除濠賭股外，亦有唔少轉型股突圍而出，好似中華城市燃氣（603）就高收2.2仙，升10%，成交更去到5億股，比上日大增3倍，主要係有日本基金開始上車，以中華燃氣已供股完成的153億股計，市值僅3.3億元，以一隻高增長的日本及中國資訊科技概念股而言，未來股價仍有頗大上升空間。&#13;<br> 中華燃氣將改名為「日本亞太事業投資」，新管理層在日本有廣泛業務同聯繫，目前正全力進軍網上遊戲業務。網上遊戲市場極大，中國同類公司在納斯達克上市，股價便大漲數倍。以走勢計，中華燃氣剛突破旗形阻力，照度上去，短期目標指向2.8仙，中線可見3.5仙。&#13;<br> 郭兆誠</spanclass></p></body></html>