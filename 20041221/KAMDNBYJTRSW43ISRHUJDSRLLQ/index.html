<html><header><meta charset="utf-8"><title>　　王建宙演講耍家 - 李八方</title></header><body><h1>　　王建宙演講耍家 - 李八方</h1><p>中國移動新任董事長王建宙（圖左）係電訊工程師出身，並擁有教授級高級工程師職銜，唔講唔知，原來佢都十分好學，過去出任中國聯通董事長及行政總裁時，走咗去理工讀工商管理博士學位課程。八方噚日出席理工大學工商管理研究院個講座，聽佢演講，佢係以應屆（04年）理工大學工商管理博士學位課程畢業生身份作為主講嘉賓，至發覺佢原來演講都好耍家。&#13;<br> 王建宙之前管理嘅聯通有客戶逾億人，𠵱家就更上一層樓，管理嘅中移動有客戶逾二億。中國只得兩間移動通訊公司，兩間佢都做過，自然有人想知佢點睇兩間公司。王董話，當佢十二月初接到新任命嗰陣，曾問律師：「今後最重要嘅事係乜？」佢律師就答：「最重要係以後決不能談論舊公司。」呢個回應係咪好高呢，難怪博得全場拍手鼓掌。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>