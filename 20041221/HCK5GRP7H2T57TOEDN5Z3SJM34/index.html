<html><header><meta charset="utf-8"><title>影圈青黃不接　尋找新面孔<br>六大影帝拱照純情少女救市</title></header><body><h1>影圈青黃不接　尋找新面孔<br>六大影帝拱照純情少女救市</h1><p>六大影帝曾志偉、梁家輝、任達華、秦漢、劉燁和黃秋生，將於明年拍攝電影《阿嫂》，拱照一名年約十六歲的女新人，監製鄭丹瑞表示現時電影圈青黃不接，所以想借眾影帝的力量去捧出一個接班人，現時正在港全力發掘該名幸運的女主角。</p><p>星皓電影公司計劃明年三月開拍電影《阿嫂》，安排於暑假檔期上映，該片由鄭丹瑞（阿旦）監製、黃精甫執導，由六位影帝拱照一名年約十六歲的女新人，現時阿旦正在聯絡的影帝人選包括有曾志偉、梁家輝、黃秋生、吳鎮宇、任達華、胡軍、劉燁和秦漢等，視乎眾人的檔期能否配合，最後會選定六人參演。&#13;<br> <br> <spanclass>落重本錢 &#13;<br> <spanclass>一擲二千萬預算費 &#13;<br> 而女主角人選至今尚未落實，阿旦透露正尋找一名清純女孩子擔任，相信該新人甫出道即會成為影圈焦點。阿旦昨日接受本報電話訪問時，透露現正忙於與一班影帝度期，他說：「𠵱家重係傾緊嘅階段，啲影帝全部都好忙，有啲又唔喺香港，要睇吓佢哋嘅期就唔就到。今個聖誕我會飛去上海同梁家輝傾。&#13;<br> 「今次係想搵六個影帝去捧一個新人出嚟，聯絡中同埋將會聯絡嘅影帝包括志偉、鎮宇、秋生、秦漢、劉燁、任達華同胡軍等等，有啲已經應承咗，但重未簽約。」&#13;<br> 阿旦又指現時香港電影業如一池死水，若想讓新人迅速走紅，用一眾影帝去烘托是最快捷的方法，他說：「我哋想搵一個全新嘅面孔出嚟做女主角，𠵱家全力揀緊，希望可以精益求精。捧得一個新人，就要畀信心佢，唔係是是旦旦捧一個，搵咁多識做戲嘅老戲骨同佢做對手戲，佢可以得益好多，希望可以搵到個接班人出嚟。但當然呢班都係影帝級大哥，一定要有戲啦。」&#13;<br> 而《阿嫂》一片的預算更高達一千五百萬至二千萬元，阿旦說：「淨係六個影帝都唔平啦！難得電影公司肯咁落本去捧個新人，呢個角色構思係要講廣東話嘅，年紀十六、七歲左右，所以都係諗住揀番本地女仔，其實香港都卧虎藏龍。」</spanclass></spanclass></p><p><spanclass>青春少艾 &#13;<br> <spanclass>嫁黑社會大佬獲新生 &#13;<br> 《阿嫂》劇情講述一名只有十六歲的女孩子嫁給黑社會大佬，被眾人稱呼為「阿嫂」，參演的一眾影帝將全部扮演大佬的手下。而在全是男人的黑社會世界中，女主角本來不被眾人重視，但最後都被她所感動及懾服。阿旦說：「呢個女仔初時係帶住報復心嘅，最後由一個無情嘅世界去到一個新世界，希望香港嘅電影業都係咁。」&#13;<br> 採訪：張止寒</spanclass></spanclass></p></body></html>