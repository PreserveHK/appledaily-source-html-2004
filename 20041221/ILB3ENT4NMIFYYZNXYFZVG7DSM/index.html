<html><header><meta charset="utf-8"><title>土炮潮玩殺入波鞋界</title></header><body><h1>土炮潮玩殺入波鞋界</h1><p>香港的玩具真係愈來愈見地位，繼早陣子玩具之寶MichaelLau與Nike合作，變出9個不同味道的藝術展，美國老牌Vans及Pony亦不甘示弱，找來香港潮人推出合作版玩具，Vans找來林祥焜製作，以80's滑板勁人TonyAlva作藍本，Pony就找來香港明星陳小春合作推出人形Figure。連外國品牌都睇中香港玩具的質素，咪再話土炮無好嘢！		記者：李崗華&#13;<br>攝影：陳盛臣</p><p>Vans×林祥焜Q版TonyAlva</p><p>熟悉本地玩具的都知，林祥焜最拿手製作Q版搪膠，今次Vans就係睇中呢點，所以邀請「長棍」製作今次的玩具。玩具名為ActionDude，以80年代滑板界猛人TonyAlva作藍本，外形雖然唔算十分似，但神態就做到足，ActionDude的一身80年代OldSkool打扮，正正係TonyAlva當年的招牌造型。呢個ActionDude更成為Vans的世界性吉祥物，以後見到有行貨Vans賣的地方，都會見到ActionDude的出現，長棍今次可謂威到盡。不過呢隻搪膠只作Display不作公開發售，呢點比較可惜。</p><p>Vans最新行貨大晒冷！</p><p>雖然ActionDude係非賣品，但各位VansFans唔使失望，因為Vans最新冬季新貨經已到港，代理今次更返到日本版，實在抵讚。買鞋時更可順便睇睇ActionDude的真身。</p><p>Pony×小春人形Figure</p><p>相比之下，呢個Pony×小春人形Figure明顯較ActionDude失色，說的不是其質素，而係少了製作者的名氣，製作者身份極為神秘，只知係香港的玩具Artist，其餘一切保密。至於點解用上小春，而唔係Pony的長期FansKorn，Pony方面透露全因係製作者的喜好。之不過，呢隻小春Figure大家就有機會擁有，因為Pony方面預備了十隻送給Fans，當然要買鞋先至有機會。</p><p>換領辦法：</p><p>凡於Catalog購買PONYUptown聖誕新年別注版一對（紅×黑），即可獲Pony×小春figure換領表格一張。參加者需把表格寄回PONY，名額10名，先到先得，PONY將另函通知得獎者。</p><p>Pony經典籃球鞋CityWings復刻登場！</p><p>只愛Pony經典但又對Figure無興趣？咁CityWings復刻相信是你那杯茶。今次加入以往從未出現的顏色之外，更加上Pony最新物料CoolPlusRFiber，令穿着者更能保持腳部乾爽，落場打波都無問題。</p><p>售賣點：</p><p>a/各Vans特約經銷商&#13;<br> &#13;<br> b/Catalog（35144132）旺角朗豪坊6樓03-05號舖</p></body></html>