<html><header><meta charset="utf-8"><title>　　李明逵見胡主席補番數 - 李八方</title></header><body><h1>　　李明逵見胡主席補番數 - 李八方</h1><p>老董噚日率領兩司十局加埋林煥光以及警務處處長李明逵去澳門聽胡主席訓話，孫公因禍得福，唔使俾老細兜口兜面叫大家總結教訓，查找不足，真係好似校長教訓學生一樣，好冇癮啫。&#13;<br> 人哋上次拉大隊上京，李明逵因為話有要事在身唔得閒，所以去唔到，今次終於有得見又有得影大合照，當然要補番數。&#13;<br> 不過，李明逵又真係周時都好唔得閒，佢一由澳門返嚟，就趕住返去位於灣仔嘅警察總部，出席一個支票捐贈儀式，將警隊籌得嘅五百六十五萬大元善款捐畀公益金，由身兼公益金籌募委員會主席嘅滙豐銀行總經理柯清輝接收，柯清輝話，會將全數善款撥捐畀佢哋資助嘅百幾個會員機構。&#13;<br> （圖）李明逵（右）見完胡錦濤主席，就即刻趕返香港交支票畀公益金代表柯清輝（左）。政府新聞處提供圖片&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>