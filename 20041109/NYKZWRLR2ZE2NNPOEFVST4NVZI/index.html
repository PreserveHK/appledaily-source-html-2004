<html><header><meta charset="utf-8"><title>　　特首學人做和事老 - 李八方</title></header><body><h1>　　特首學人做和事老 - 李八方</h1><p>呢輪中台關係好似熱爆，唔知係咪真係會喺明年開拖，中國長期罔顧台人感受，而阿扁成日要去中國化，雙方毫無溝通基礎。至於老董，好似想學人哋李光耀客串吓做和事老，噚日喺辦公室同到訪嘅「中國統一聯盟」一行見面，講吓香港落實一國兩制嘅成功經驗喎，不過，呢個「聯盟」根本係一個親中外圍組織，老董自說自話。&#13;<br> 老董十月喺立法會下令要各司局長級官員要上港台周融個節目開咪，終於噚日成事，民望排頭位，但係俾好多小巴司機問候娘親嘅廖秀冬打頭陣，當然冬冬上任以來，究竟做咗幾多實事，定係流眼淚表演女人味最叻，市民心中有數，減交通費八方第一個舉手贊成，但係講容易，做難。&#13;<br> 冬冬開咗個頭，其他局長就冇得話唔去，下個星期一輪到孫公，佢阿哥身經百戰，更加冇有怕。&#13;<br> （圖）特首董建華（中）會見訪港嘅台灣「中國統一聯盟」。政府新聞處圖片&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>