<html><header><meta charset="utf-8"><title>美國漫畫專家<br>盧Sir新舖波鞋×玩具</title></header><body><h1>美國漫畫專家<br>盧Sir新舖波鞋×玩具</h1><p>相信有玩開玩具的潮人，都一定聽過盧Sir呢個名字，呢位人稱美國漫畫專家的香港玩具界權威人物，近日搬舖，當然成為玩具界中之大事，盧Sir不但引入大量新貨，繼續為一班大細路服務外，盧Sir更聯同妹妹踩入波鞋界。咪以為盧Sir淨係識玩具，原來連波鞋都有所研究，新貨之中更不乏勁鞋。波鞋×玩具舖全香港只此盧Sir一間。&#13;<br>&#13;<br>記者：李崗華　攝影：陳盛臣</p><p><B> 新舖速覽！</B> </p><p><spanclass><fontstyle>盧Sir×妹妹=玩具×波鞋  &#13;<br> 原來盧Sir一直對波鞋有研究，但就冇諗過開波鞋舖，因為盧Sir覺得始終係另一門生意。今次之所以新舖兼賣波鞋，全因盧Sir妹妹冰心由加拿大回流香港，而她熱愛波鞋。千祈咪以為兩個波鞋界新丁，所賣嘅貨就一定會係冇乜特別，相反，由於冰心長居於外國，更不時與兒子周圍搜括罕有波鞋，所以與不少北美波鞋舖老闆熟悉，貨源絕對不成問題。至於玩具方面，大致與舊舖一樣以美國玩具為主，再加一些日本潮流玩具，當然唔少得嘅係盧Sir強項美國漫畫書。</fontstyle></spanclass></p><p><b> 精選波鞋推介！</b> &#13;<br> <spanclass><fontstyle>當炒UnkleDunk&#13;<br> $3,680）  &#13;<br> 呢對就係早前搞到滿城風雨的UnkleDunk，盧Sir新舖梗係有售，而且售價不貴，有興趣可以一諗。</fontstyle></spanclass></p><p><spanclass><fontstyle>靚色DunkLoPro（橙×黑$1,880、潑墨$1,980）  &#13;<br> 雖然呢兩對DunkLoPro並非十分當炒之作，但係盧Sir誠意推介，全因呢兩對鞋的顏色係盧Sir至愛。</fontstyle></spanclass></p><p><spanclass><fontstyle>當炒Lucky7（Lucky$2,680、UnLucky$1,380）  &#13;<br> 呢兩對一黑一金就係Nike的Lucky系列，雖然黑色係波鞋界中的當炒顏色，但今次就例外，反以金色的Lucky成為當炒品，而且價位更係有升冇跌。</fontstyle></spanclass></p><p><spanclass><fontstyle>落場版ZoomGenerationI（$2,680）  &#13;<br> 單睇外表呢對ZoomGenerationI與街外行貨冇乜分別，但鞋內就繡有LebronJames的首次NBA作賽日期，只有落場版先至有。</fontstyle></spanclass></p><p><spanclass><fontstyle>首對上海主題DunkLo（$1,980）  &#13;<br> 第一對以中國地方為主題的DunkLo，特色之處於鞋脷上繡有滬字，即上海的意思，近期港、日大熱，全因只有上海及部份北美地區有售，罕有之作。</fontstyle></spanclass></p><p><spanclass><fontstyle>貴價DunkHi孖寶（SupremeDunkHi$2,980、冰藍DunkHi$1,380）  &#13;<br> 橙色呢對大家都知係SupremeDunkHi，炒得不在話下，但盧Sir只賣$3,000樓下，抵買到極！而另一對冰藍DunkHi亦係盧Sir推介，呢隻色係佢至愛。</fontstyle></spanclass></p><p><b> 大熱玩具逐個數</b> &#13;<br> <spanclass><fontstyle>玩具藝術品HRGiger（$280）  &#13;<br> 雖然純粹係擺設，但設計師就大有來頭，皆因出自瑞士設計師HRGiger的手筆，《異形》就係佢早年作品。</fontstyle></spanclass></p><p><spanclass><fontstyle>本地大熱玩具（$350）  &#13;<br> 係咪有啲熟口熟面呢？呢幾個Figure曾經成為Sony廣告人物，唔講又以為係日本出品，但其實係本地設計師何家超作品。Figure除限量150套之外，更係盧Sir獨家發售。</fontstyle></spanclass></p><p><spanclass><fontstyle>絕版G.IJoe（面議）  &#13;<br> 說得上盧Sir係美國玩具專家，絕版玩具當然有唔少，除星戰外，絕版G.IJoe就係盧Sir的得意珍藏，每個Figure都係盧Sir於世界各地搜集，如果有興趣不妨同盧Sir傾吓偈，可能會有意外收穫。</fontstyle></spanclass></p><p><spanclass><fontstyle>超人系列！（各$150）  &#13;<br> 扮演超人的基斯杜化李夫近日不幸逝世，一眾Fans立刻四出搜括超人玩具，不單止成為近期大熱，超人熱更因此大有回歸之勢。&#13;<br> &#13;<br> 售賣點：ComixBox（23170391）&#13;<br> 尖沙嘴漆咸圍79號五礦大廈地庫5號舖</fontstyle></spanclass></p></body></html>