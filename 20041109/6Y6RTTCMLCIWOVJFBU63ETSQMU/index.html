<html><header><meta charset="utf-8"><title>日韓興啲乜：<br>攞免費秘笈遊江南區</title></header><body><h1>日韓興啲乜：<br>攞免費秘笈遊江南區</h1><p>㗎仔㗎妹勁冧裴勇俊、李秉憲、權相佑、BoA等韓星，遠道韓國都係想睇吓韓劇場景或明星聚腳地，但80%日本遊客玩嚟玩去淨係識去漢城南大門或明洞。有見及此，韓國8間酒店聯同4間航空公司最新推出一本《江南39處》秘笈，教日本人玩盡真正韓國潮地江南區。雖然呢本免費秘笈擺明Serve日本客，但內裏Coupon香港人都用得着，一本在手當Guidebook用都唔錯！&#13;<br>記者：張穎麟&#13;<br>部份攝影：陳盛臣、林栢鈞&#13;<br>模特兒：Chinsky（Elite）</p><p><spanclass><fontstyle>秘笈有乜勁？  &#13;<br> 秘笈依江南站、狎鷗亭站、三成站、蚕室站、高速Terminal站5個地鐵站，分5個區域介紹整個江南區的特色舖頭，一目了然清楚易搵，介紹得嘅當然唔會係黑店喇，按圖索驥方便兼穩陣，𠵱家就睇吓《江南39處》有幾勁先！</fontstyle></spanclass></p><p><spanclass><fontstyle>1﹒韓日對照地圖有漢字  &#13;<br> 唔少韓文地圖無詳細街名你睇唔掂！揸住份中文或英文地圖向韓國人問路，大家又雞同鴨講。秘笈韓日對照，至少有大量漢字、詳細街名、地標Icon，日本人當然睇得掂，香港人都可以減少迷路機會。</fontstyle></spanclass></p><p><spanclass><fontstyle>2﹒韓劇取景點一睇就知  &#13;<br> 商店餐廳除有齊電話、地址、營業時間、交通、收唔收信用卡及有乜好玩好食等詳細基本資料，兼介紹韓劇取景點、韓星蒲點，啱晒追星族。&#13;<br> </fontstyle></spanclass></p><p><spanclass><fontstyle>3﹒30個Coupon有排用  &#13;<br> 數數埋埋秘笈有近30個Coupon，有Discount又請你食免費菜，Coupon列明除韓國人以外遊客適用，持特區護照、BNO者當然無問題，有效期去到2005年3月31日，有排用！</fontstyle></spanclass></p><p><spanclass><fontstyle>4﹒100個蒲點強力推介  &#13;<br> 全書介紹100個蒲點，當中首推狎鷗亭站附近的OnceinaBlueMoon酒吧與蚕室站隔籬的樂天世界遊樂場，前者係明星蒲點，後者係韓劇熱門場景，哈韓一族必到！&#13;<br> &#13;<br> <spanclass><fontstyle>明星酒吧OnceinaBlueMoon  &#13;<br> 狎鷗亭名店林立，OnceinaBlueMoon酒吧更加係明星蒲點，看店內環境擺設似曾相識，原來韓劇《美麗的日子》不少場口在此取景。酒吧環境舒適，雞尾酒也不錯，還有Liveband演奏爵士音樂，曲式舒服，絕不打擾客人聊天心情，難怪崔智友、李秉憲、裴勇俊、曹承佑等韓星都係常客。&#13;<br> &#13;<br> 地址：江南區清潭洞85-1&#13;<br> 電話：（82）2-549-5490&#13;<br> 營業時間：5:00pm至2:00am&#13;<br> 交通：地鐵3號線狎鷗亭站2號出口，步行約5分鐘。</fontstyle></spanclass></fontstyle></spanclass></p><p><spanclass><fontstyle>樂天世界搵誠俊哥  &#13;<br> 秘笈重點推介《天國的階梯》主要拍攝場地樂天世界遊樂場，劇中權相佑打理的遊樂場就在此地。這個世界最大的室內遊樂場有購物中心、地下商場、溜冰場、每日40多架的花車巡遊、快速滑艇、又上又落38米的機動遊戲BunchDrop，包你玩到唔捨得走。&#13;<br> &#13;<br> 地址：松波區蚕室洞40-1&#13;<br> 電話：（82）2-411-2000&#13;<br> 營業時間：9:30am至11:00pm&#13;<br> 交通：地鐵2號線蚕室站4號出口&#13;<br> 入場費：24,000韓圜（約$170）&#13;<br> </fontstyle></spanclass></p><p><spanclass><fontstyle>地下商店街勁熱鬧  &#13;<br> 秘笈特別推介地鐵2號線江南站的地下商店街，皆因舖頭多達200間，吃喝玩樂瓣瓣齊，Shopping完慢慢轉車都唔遲。&#13;<br> &#13;<br> <b> 必歎馳名多士</b> &#13;<br> 5年歷史特色外賣舖，店主先把麵包煎到香脆，才加入火腿、煙肉等材料，其中四方形特色煎蛋加生菜絲多士係鎮店食品，份量十足，客人邊排隊邊看烹調過程，更增食慾。&#13;<br> &#13;<br> Isaac&#13;<br> 地址：地鐵2號線江南站地下商場B-28號舖&#13;<br> 電話：（82）2-561-6407&#13;<br> </fontstyle></spanclass></p><p><br> &#13;<br> <b> $1局周街打機</b> &#13;<br> 韓國連機舖都可以把坐地遊戲機擺出街，任睇唔嬲之餘價錢重勁平，《Z高達DX》、《CapcomFightingJam》每局$1，相比起日本$7最低消費，簡直係懷舊價。&#13;<br> &#13;<br> 地址：地鐵2號線江南站地下商場C-14號舖</p><p><spanclass><fontstyle>免費索取《江南39區》地點  &#13;<br> 全日空、日航、大韓、韓亞來往日本與韓國的航機上及漢城以下8間酒店免費派發。&#13;<br> 1.JWMarriott（82）2-6282-6262&#13;<br> 2.樂天國際（82）2-419-7000&#13;<br> 3.TheRitz-Carlton（82）2-3451-8000&#13;<br> 4.RenaissanceSeoul（82）2-555-0501&#13;<br> 5.COEXInterContinental（82）2-3452-2500&#13;<br> 6.Amiga（82）2-3440-8000&#13;<br> 7.NovotelAmbassador（82）2-567-1101&#13;<br> 8.GrandInterContinental（82）2-555-5656</fontstyle></spanclass></p></body></html>