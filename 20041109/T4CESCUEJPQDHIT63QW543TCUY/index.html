<html><header><meta charset="utf-8"><title>PANTECH同你玩手指四部GI100等你拎</title></header><body><h1>PANTECH同你玩手指四部GI100等你拎</h1><p>手機玩影相、玩和弦、玩靚芒都似乎開始玩到悶悶哋，倒不如玩吓手指吖！講緊嘅係內置指紋掃描器的PANTECHGI100。唔單止玩掃描指紋咁簡單，更加內置130萬像素鏡頭，唔使淨係玩手指咁悶。而今日《蘋果日報》就聯同PANTECH送出4部GI100畀大家，想玩吓手指又想影靚相？嗱嗱臨填妥參加表格Fax嚟喇！&#13;<br>記者、攝影：劉耀祥&#13;<br>ImageGirl：Meg</p><p><spanclass><fontstyle>10個隱藏撥號  &#13;<br> 外形充滿剛硬線條嘅PANTECHGI100，機身唔算大，重量只有82.5g，打開機之後機背刻意設計成平滑表面，拎住講電話隻手都舒服啲。不過論TalkingPoint，點都唔及其內置嘅指紋掃描器咁好玩。唔單止可以用嚟Lock機，更過癮嘅就係可以玩「隱藏撥號」，只可以用指紋打出指定號碼，就連電話簿入面同通話記錄都Check唔到，最多可以用勻10隻手指，即係可以儲存10個「隱藏撥號」，認真收得密密實實，唔使怕「秘密」外洩。</fontstyle></spanclass></p><p><br> &#13;<br> <spanclass><fontstyle>130萬像素鏡頭  &#13;<br> GI100除指紋掃描夠睇頭之外，更加係PANTECH首部百萬像素手機，內置130萬像素鏡頭，加埋內外芒都用上26萬色芒。尤其外芒更加出色，1.2吋大卻有128×160像素，細微位表現得更佳。而內芒都係26萬色，尺寸有1.8吋大，但係都一樣只有128×160像素，相比於外芒只有一吋多大，線條明顯較粗。若然能加強內芒解像度，相信效果會更理想。雖然係咁，始終鏡頭都係130萬像素，將張相放番入電腦睇，都一樣有睇頭。可惜GI100冇藍芽冇紅外線，過相只靠Cable，略為不便。</fontstyle></spanclass></p><p><b> Profile</b> &#13;<br> 制式：GSM900/1800雙頻&#13;<br> 顯示器：（外）26萬色/1.2吋/128×160像素&#13;<br> 　　　　（內）26萬色/1.8吋/128×160像素&#13;<br> 鏡頭：130萬像素/10倍數碼變焦&#13;<br> 功能：GPRS、64和弦、Java、錄音、Midi鈴聲&#13;<br> 備用時間：200小時&#13;<br> 通話時間：180分鐘&#13;<br> 體積：82×40×22.5mm&#13;<br> 重量：82.5g&#13;<br> &#13;<br> MobileConcept&#13;<br> 電話：26377113</p><p><spanclass><fontstyle>遊戲篇  &#13;<br> 想玩呢部又細又多Gimmick嘅GI100，未必一定要大嗱嗱拎幾千蚊出嚟，因為今日《蘋果日報》就聯同PANTECH送出4部GI100畀大家，想過吓掃手指癮，兼且影靚相，玩兩個遊戲就有機會得到GI100！&#13;<br> &#13;<br> <spanclass><fontstyle>第一關次序題  &#13;<br> 提起用指紋掃描，就連電腦用家都覺得好鬼複雜，不過GI100其實相當簡單，幾個步驟就搞掂。第一關就考吓大家嘅聯想能力，以下六幅圖就係設定「隱藏撥號」嘅步驟，請將步驟順序列出，並將答案填在參加表格內。</fontstyle></spanclass></fontstyle></spanclass></p><p><br> &#13;<br> <spanclass><fontstyle>第二關問答題  &#13;<br> 每次例必有考吓大家對部機認知度嘅問答題。今次一樣唔少得，以下兩條問題，請將答案同樣填在參加表格內。&#13;<br> &#13;<br> 1.GI100可儲存多少個「隱藏號碼」？&#13;<br> A.8　B.10　C.12&#13;<br> &#13;<br> 2.GI100支援多少和弦鈴聲？&#13;<br> A.32　B.48　C.64&#13;<br> &#13;<br> 註：遊戲答案及得獎者名單，將於11月12日&#13;<br> （星期五）在本版內公布。&#13;<br> &#13;<br> <b> 參加辦法</b> &#13;<br> 1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> &#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> &#13;<br> 3.答中所有問題而又最早傳真**的頭四名參加者可得到PANTECHGI100手機一部。&#13;<br> &#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> &#13;<br> 5.得獎者將有專人通知。&#13;<br> &#13;<br> 6.為公平起見，《蘋果日報》及PANTECH員工、家屬不得參加是次遊戲。&#13;<br> &#13;<br> 7.《蘋果日報》對賽果保留最終決定權，參加者不得異議。&#13;<br> &#13;<br> 8.所有獎品之保養由獎品供應商負責，《蘋果日報》概不負責。&#13;<br> &#13;<br> *參加表格上之姓名須與身份證相同，否則將被取消資格。&#13;<br> &#13;<br> **以本報傳真機所顯示的時間為準。&#13;<br> &#13;<br> ‧必須憑報紙上的參加表格才可以參加遊戲。</fontstyle></spanclass></p></body></html>