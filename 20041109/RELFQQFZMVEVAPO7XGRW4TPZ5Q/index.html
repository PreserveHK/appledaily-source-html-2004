<html><header><meta charset="utf-8"><title>　　50商界名女人中國佔三 - 李八方</title></header><body><h1>　　50商界名女人中國佔三 - 李八方</h1><p>為了增加自己嘅地位，各大媒體一直各出奇謀，唔理人哋願唔願意上榜，用唔同角度，將名人、富豪同公司比併，《華爾街日報》噚日就首度公布咗個「全球最值得關注的五十位商界女性」排行榜，個榜分咗六個單元，而我哋中國就有三名女強人上榜，分別係上海寶山鋼鐵集團公司董事長謝企華、中國人民銀行副行長吳曉靈，同埋海爾集團總裁楊綿綿，三人依次排行第九位、十八位及十九位。&#13;<br> 《華爾街日報》話，呢個從五百名人候選人中選出的榜，旨在列出過去一年內，喺全球商業領域獲得顯著成功，以及未來將在該領域發揮重要作用嘅商界女性，其中謝企華入「女性組織領導者」單元，而吳曉靈同楊綿綿就入「有潛力升任組織領導的女性」。至於香港一個人都冇入選，八方都有多少意外。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>