<html><header><meta charset="utf-8"><title>PlayStation誕生10周年狂迷大晒冷</title></header><body><h1>PlayStation誕生10周年狂迷大晒冷</h1><p>十年人事幾番新，遊戲機界都有後浪蓋過前浪的境況；PlayStation的誕生，打破了任天堂和世嘉的「寡頭壟斷」市場現象，而且機款不時推陳出新，遊戲Game好玩指數達「百玩不厭」程度。2004年PS踏入第10個年頭，各位PS機迷自然有話要說！&#13;<br>&#13;<br>記者：何善華&#13;<br>攝影：陳盛臣、何善華</p><p>天生愛打機莫非就是罪過？非也，今年25歲的阿活，對PlayStation瘋狂的程度，可謂係愛屋及烏。一登對方家門，大電視正播放着《FinalFantasy》的電影版本，梳化上的PlayStation毛氈、各式各樣的遊戲機卡通人物Figure，是百分百替PlayStation「打工」的小機迷縮影，何其壯觀。</p><p><spanclass><fontstyle>機迷阿活&#13;<br> 遊戲碟過千  &#13;<br> 年齡：25歲&#13;<br> 機齡：20年&#13;<br> 遊戲機資產：任天堂紅白機、世嘉、超級任天堂、GameBoy、GameGear、DreamCast、PS、PS2等，另過千隻遊戲機碟。&#13;<br> 歷年投資：估計超過8萬元</fontstyle></spanclass></p><p><spanclass><fontstyle>天生打機迷擁第一版PS2機  &#13;<br> 問及阿活為何對PlayStation陷入癡戀狀態，他理直氣壯表示：「𠵱家打機重有咩選擇呀！梗係PS2最逼真、最好玩，畫面最靚啦！」更不忘向筆者展示它當年用四千多元購入的第一版PlayStation2主機，愈講愈興奮……&#13;<br> &#13;<br> <spanclass><fontstyle>發夢都想打《FinalFantasy》  &#13;<br> 「希望PS可以出番FFXII，因為女主角於該集死了，我希望佢可以復活翻生。記得當年推出後好多FF迷抨擊故事內容太殘忍，又話會推出XII的電影版，𠵱家個個都等到望穿秋水呀！」阿活自言玩FF系列必定要刨熟攻略書才可應戰。而當中的黑魔道士就是阿活的至愛角色。「佢用魔法攻擊敵人時，出招好華麗，近鏡效果好震撼，發夢都掛住打！」</fontstyle></spanclass></fontstyle></spanclass></p><p><spanclass><fontstyle>阿活收藏之PlayStation  &#13;<br> <b> 《RIDGERACER》</b> &#13;<br> PlayStation第一款遊戲，就是這款為PS設計的公路賽車遊戲《RIDGERACER》。</fontstyle></spanclass></p><p><spanclass><fontstyle>歷代PlayStation演變看歷史  </fontstyle></spanclass></p><p><spanclass><fontstyle>林曉峰打機輸波「賴地硬」  &#13;<br> 提及當今足球遊戲，《WinningEleven》必定是球迷首選，今天已推出至WE8，惟香港並沒有行貨購買。藝人林曉峰（阿Lo）一提起呢隻Game就話要投訴，「有次領先1:0，點知完場前俾電腦對手連過幾名球員，我用晒所有控制掣去踢去鏟，個球員依然可長驅直進，最後重輸埋場波，擺明就係屈機！」不過，阿Lo認為WE系列刺激兼好玩。</fontstyle></spanclass></p><p><spanclass><fontstyle>PlayStation慶祝活動多籮籮  &#13;<br> 踏入10周年紀念的PlayStation，今個月陸續進行大型活動慶祝，舉辦「PS+」電子遊戲光輝快樂十周年展覽，邀請了各界機迷鼎力打氣，如插畫家黎達達榮、李燦森、MC仁、森美等！&#13;<br> &#13;<br> 「PS+」電子遊戲光輝快樂十周年展覽&#13;<br> 日期：11月30日至12月5日&#13;<br> 地點：銅鑼灣時代廣場露天廣場&#13;<br> &#13;<br> 2004亞洲遊戲展&#13;<br> 日期：12月17日至12月19日&#13;<br> 地點：灣仔會展中心</fontstyle></spanclass></p></body></html>