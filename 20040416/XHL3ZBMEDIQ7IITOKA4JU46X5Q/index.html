<html><header><meta charset="utf-8"><title>裴勇俊事業為重暫忘歷史</title></header><body><h1>裴勇俊事業為重暫忘歷史</h1><p>亞洲師奶殺手裴勇俊返咗韓國之後，日本依然日日有佢嘅新聞，日本雜誌重摷返好耐之前嘅「舊聞」，發現裴勇俊原來唔鍾意日本，重問過合作過嘅日本藝人，日本嘅教科書係點寫日本侵韓嘅歷史。不過，𠵱家佢喺日本人氣咁勁，佢事務所就梗係迴避呢個問題啦。另外，重有指裴勇俊女友個阿爸原來唔係好鍾意佢㗎，佢兩個重要冇見過面㗎！</p></body></html>