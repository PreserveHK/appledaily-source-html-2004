<html><header><meta charset="utf-8"><title>翻唱學友舊作　機場玩吻別<br>MichaelLearnsToRock明抄《真的戀愛了》</title></header><body><h1>翻唱學友舊作　機場玩吻別<br>MichaelLearnsToRock明抄《真的戀愛了》</h1><p>丹麥組合MichaelLearnsToRock，早年憑嗰首《That'sWhy（YourGoAway）》喺本地大紅，佢哋最近推出新碟《TakeMeToYourHeart》，唔止改編張學友嘅國語名曲《吻別》成為英文歌製造話題，原來首歌個MV重向英國愛情喜劇《真的戀愛了》抄橋。&#13;<br> MichaelLearnsToRock嘅新碟主打歌《TakeMeToYourHeart》，係改編自張學友嘅《吻別》，個MV係以機場為背景，入面大sell溫情，導演唔止拍低組合喺機場jam歌，重起勢咁影住啲人喺機場接機嘅情況，無論係情侶或者親友喺機場入面嘅擁抱場面，由鏡頭同節奏都拍得好似《真的戀愛了》開場嘅場面。&#13;<br> <br> <spanclass>「唔明原裝版講乜」 &#13;<br> 樂隊成員Jascha早前接受羅拉越洋電話訪問嗰陣，好坦白咁話係香港呢邊嘅唱片公司高層，提議佢哋改編張學友首《吻別》嘅，佢重話有聽過學友唱嘅原裝版，而唱片公司亦畀咗一份歌詞嘅英文繙譯本過佢哋睇，不過，Jascha話：「可能係中國人嘅文化唔同，我唔係好明首歌原本嘅歌詞講乜，我哋用自己嘅感覺嚟寫上英文歌詞咋。」</spanclass></p></body></html>