<html><header><meta charset="utf-8"><title>飲食人誌：<br>赤柱西班牙小天地自家製蛋糕必試</title></header><body><h1>飲食人誌：<br>赤柱西班牙小天地自家製蛋糕必試</h1><p>不少人到赤柱往往向赤柱廣場及美利樓一帶擠，想逃離煩囂卻發現人潮如鯽，大殺風景；其實不妨往大街內走，在菩提樹下，可發現另一個小天地：一位西班牙大廚，隨心所欲發揮創作小宇宙，引得一眾饞嘴鬼忠心跟隨，為一嘗他親手炮製的美食及糕點。&#13;<br>&#13;<br>記者：陳淑君　攝影：陳盛臣</p><p>西班牙籍廚師Kike自小受母親影響，愛上廚房。「西班牙跟香港不同，香港屋企啲廚房只佔一角，但我哋則是屋企的主要地方，我還是小朋友時，便經常煮嘢食，過去14年，曾在西班牙、法國、泰國、峇里、新西蘭等工作，太太Annie同我一樣鍾意四周圍去，都唔知會留喺香港幾耐㗎！」</p><p><spanclass><fontstyle>煮食像玩遊戲　充滿樂趣  &#13;<br> 每星期轉菜牌，是例牌，不累人嗎？「對我來說，煮嘢食就像玩遊戲，帶畀我好多樂趣，我只會盡量去創作，睇書、雜誌、電視等搵靈感，靈感是無處不在嘛！我嘅創作就係我嘅BB！哈哈！」&#13;<br> 好多人以為他是西班牙人，例牌便做西班牙菜，他當然不以為然。近年興講Fusion，也不算，菜式中雖不難發現一些西班牙菜的元素，但他只認是歐洲菜。由於菜式變得太快，今日所介紹的能否吃得到，或要碰運氣，但正因如此，便引來一大班忠心熟客，幾乎每個周末都訂位來這兒打躉！</fontstyle></spanclass></p><p><spanclass><fontstyle>小小心願　多些人看書  &#13;<br> 店舖一半做BookCafe，賣書由Annie打理，經過年多的考驗，距離成功實在太遠。Annie帶着失望地說：「香港人實在太唔鍾意睇書，雖然有一半客人嚟到都會睇吓書，但只有5%客人是為書而來，其餘都是為食物，我最希望有更多人識貨，嚟呢度睇到鍾意嘅書，買多幾本送畀人，我就會開心。」至今Annie依然繼續入新書，她說一些宗教勵志小書最好賣。</fontstyle></spanclass></p><p><spanclass><fontstyle>芝士蛋糕（上）$38&#13;<br> 朱古力蛋糕（下）$38  &#13;<br> 賣實力，自製蛋糕，簡單一個芝士、朱古力蛋糕，甜度不重，那份香、軟、滑，完全是靠廚師手勢；朱古力蛋糕會加熱食，目的是令極度香濃的75%黑朱古力能入口即溶！</fontstyle></spanclass></p><p><spanclass><fontstyle>雜錦拼盤$168  &#13;<br> 好大份量的一個熱食頭盤，包括蒜茸蝦、蘑菇、西班牙豬肉腸、青口、半曬乾番茄、黑欖及多種沙律菜，各種食物均恰如其分鮮甜；有人話西班牙香腸就如我們的臘腸，人們對之愛恨分明，個人總覺得味道很鹹，但跟其他食物一齊食時會神奇地發揮一些平衡作用。</fontstyle></spanclass></p><p><spanclass><fontstyle>吞拿魚沙律伴烤番茄黑欖$78  &#13;<br> 只燒熟來自日本北部的新鮮吞拿魚的表面，肉質依然嫩口，欖油醋沙律汁只是剛好包着菜蔬，入口依然爽脆，烤得甜美的番茄及鹹鹹黑欖令味覺好充實。</fontstyle></spanclass></p><p><spanclass><fontstyle>烤春雞伴粟米餅蘆笋$120  &#13;<br> 粟米餅是意大利食品，質感跟蒸粗麥粉（Couscous）相像；春雞只是簡簡單單的以芥辣及蜜糖醃過夜，好入味；醬汁以雞心豆及西班牙香腸煮成，難怪整道菜相當濃郁。</fontstyle></spanclass></p><p><spanclass><fontstyle>芹菜羊奶芝士湯（上）$50&#13;<br> 龍蝦蟹肉湯（下）$48  &#13;<br> 一向對藍紋或羊奶芝士遠而敬之，不過，這個以藍紋芝士洛克福（Roquefort）做成的湯，卻只有入口那股羶味而已；龍蝦跟蟹肉的湯，自然塑造出相當鮮味。</fontstyle></spanclass></p><p><spanclass><fontstyle>店名：MiCasa  &#13;<br> 電話：28131002　&#13;<br> 地址：赤柱大街26號A1舖&#13;<br> 營業時間：10:30am-5:30pm（周三）；10:30am-11:00pm（周四及五）；9:30am-11:00pm（周六及日）；（逢周一及二休息）&#13;<br> 座位：30個&#13;<br> 交通：&#13;<br> 1.巴士：6，6A，6X，73，260，65，973，14，63，314&#13;<br> 2.專線小巴：40，52，16M，15</fontstyle></spanclass></p></body></html>