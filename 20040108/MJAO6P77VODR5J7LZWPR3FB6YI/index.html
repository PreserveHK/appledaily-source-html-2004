<html><header><meta charset="utf-8"><title>新車速報：<br>191匹奧迪A41.8TS-line全面強化</title></header><body><h1>新車速報：<br>191匹奧迪A41.8TS-line全面強化</h1><p>近年，德國寶馬車廠不斷提升旗下車系性能演繹，得到市場正面回應，銷量節節上升，連帶車壇老大哥嘅平治，亦要靜極下求變，以追貼時代步伐；而一直態度進取嘅奧迪車廠，踏入2004年亦銳意求變，新近香港代理更引入A4系列中，至暢銷嘅1.8公升Turbo頂級版（馬力191匹）型號，還追加上原廠S-line包圍及經由QuattroGmbH調校過嘅懸掛裝備，令新車倍見有房跑辣車本色呢！&#13;<br>&#13;<br>記者、攝影：陳偉林</p><p>奧迪A4車系自引入香港以來，不乏車迷支持及追捧，惟較同級德國出品，A4嘅型格卻來得較斯文，稍欠一班年輕用家所要求嘅朝氣同活力。</p><p><spanclass><fontstyle>專用配套突出吸引  &#13;<br> 惟踏入新一年，新版A41.8TS-line型號，套用上全新頭尾泵把連氣霸，還加入兩邊車身整流器及尾定翼，令原來賣相變得截然兩樣，別具房跑車氣息之餘，還滲出多一份辛辣味。再者，香港版還改配大一個尺碼嘅16吋輪胎連跑車合金軨，加上紅色T字嘅1.8T徽章作識別，格外出眾富號召力㗎！</fontstyle></spanclass></p><p><br> &#13;<br> <spanclass><fontstyle>跑格鮮明見豪邁  &#13;<br> 全黑座艙鋪排，既豪邁又見有舒適一面，當中至突出莫過於前後兩排貼身剪裁嘅高級皮椅，而前排更屬仿桶形設計，並附有伸縮腿墊呢！其次，一套6前速Multitronic半自動波箱，更配襯上三幅式真皮跑車軚環連+/-按鍵，可會有多一份手波車嘅好玩個性。&#13;<br> 設備方面，既有齊電窗、電鏡及電天窗外，少不了還有原廠恒溫冷氣連高級CD音響，以及不可或缺嘅10個安全氣袋連充氣簾幕㗎！</fontstyle></spanclass></p><p><br> &#13;<br> <spanclass><fontstyle>強化機能制動出色  &#13;<br> 新車沿用一台1.8公升Turbo偈，惟原有一個渦輪增壓器，改換上K4型號外，還改用上更高級BoschME7.5電腦管理系統，以及雙Intercooler裝置，明顯輸出強勁有力外，亦見敏捷平均。&#13;<br> 另一方面，四輪懸掛重經由原廠QuattroGmbH調校，唔單止下調咗20mm，而且重強化咗走彎咬地性及支持力㖭！原車除備有主動式電子ASR及ESP外，頭輪制動碟重改換上16吋尺碼，匹配ABS連EBD裝置，煞車倍見收放自如㗎！</fontstyle></spanclass></p><p><br> &#13;<br> <spanclass><fontstyle>S-lineAerodynamic包圍見突出  </fontstyle></spanclass></p><p><br> &#13;<br> <b> 合計：$50,000（連稅）</b> </p><p><spanclass><fontstyle>記者評語：賣相有型表現更佳  &#13;<br> 新車加入原廠S-line包裝粉飾，變得更具房跑車辣味之餘，重新調校一台口碑不絕嘅1.8公升Turbo偈（右圖），不僅輸出有大幅提升，反應更來得敏捷暢順，完全沒有半點TurboLag突兀感。再者，原廠QuattroGmbH改良過嘅Racing避震，表現咬地又富支持力，加大碼16吋制動碟，還倍感有收放自如嘅可靠性。</fontstyle></spanclass></p><p><spanclass><fontstyle>奧迪A41.8TS-line規格  &#13;<br> 引擎：1781cc直4DOHCTurbo&#13;<br> 馬力：191ps/5700rpm&#13;<br> 扭力：24.5kgm/1980-5400rpm&#13;<br> 傳動：6前速Multitronic半自動波，前輪驅動&#13;<br> 懸掛：（前）四連桿（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：215/55ZR16DunlopSPSport9000&#13;<br> 尺碼：4548×1772×1428mm&#13;<br> 軸距：2650mm；車重：1390kg&#13;<br> 0-100公里：8.2秒；極速：236km/h&#13;<br> 平均耗油：8.6L/100km&#13;<br> 新車售價：$359,900&#13;<br> 車輛提供：合迪汽車（25281862）</fontstyle></spanclass></p><p><spanclass><fontstyle>同級對手比較  </fontstyle></spanclass></p><p><spanclass><fontstyle>寶馬325i  &#13;<br> 引擎：2494cc直6DOHC&#13;<br> 馬力：193ps/6000rpm&#13;<br> 扭力：25.0kgm/3500rpm&#13;<br> 尺碼：4471×1739×1415mm&#13;<br> 軸距：2725mm；車重：1520kg&#13;<br> 0-100公里：7.2秒&#13;<br> 極速：240km/h&#13;<br> 平均耗油：9.0L/100km&#13;<br> 新車售價：$380,322；查詢：寶馬香港（27145271）&#13;<br> 簡評：型格見房跑氣味之餘，一台2.5公升直6偈匹配5前速Steptronic半自動波，輸出強而有力又見操控了得，不乏年輕一族追捧。</fontstyle></spanclass></p><p><spanclass><fontstyle>平治C240  &#13;<br> 引擎：2597ccV6SOHC&#13;<br> 馬力：170ps/5500rpm&#13;<br> 扭力：24.5kgm/4500rpm&#13;<br> 尺碼：4535×1730×1425mm&#13;<br> 軸距：2715mm；車重：1520kg&#13;<br> 0-100公里：9.2秒&#13;<br> 極速：235km/h&#13;<br> 平均耗油：10.8L/100km&#13;<br> 新車售價：$396,758（Avantgarde）&#13;<br> 查詢：仁孚行（28957288）&#13;<br> 簡評：外形時尚吸引，既講求轎車舒適性，又有房跑車動感，匹配上本身品牌效應，一直不乏捧場者支持。</fontstyle></spanclass></p></body></html>