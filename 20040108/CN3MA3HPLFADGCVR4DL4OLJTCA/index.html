<html><header><meta charset="utf-8"><title>精明消費：<br>先施生日玩小家電睇啱要掃</title></header><body><h1>精明消費：<br>先施生日玩小家電睇啱要掃</h1><p>「特別消息，今日係先施開舖104周年的大日子，各位見報後請速去掃貨。」無錯，你可能會諗，佢生日與我何干？不過當你知道不少家庭電器、旅行用品及床上用品，由今日起一連兩日齊齊劃一將貨品減至$104，你又會唔會即刻起程去睇睇！&#13;<br>記者：何善華&#13;<br>攝影：陳盛臣&#13;<br>Model：Gigi（Imagine）</p><p>屈指一算唔夠半個月就到過年，手頭緊但又想為家居添置新電器的話未必係難事，先施大減價LGDVD機$104執得走、Disney雙人被一折有交易……不過事先聲明，貨量有限，要買就要快喇！&#13;<br> &#13;<br> <b> 以下貨品全部以優惠價$104發售</b> </p><p><spanclass><fontstyle>過年換新家電  &#13;<br> <spanclass><fontstyle>National吸塵機  &#13;<br> 型號：MC-4260&#13;<br> 原價：$698&#13;<br> 日本樂聲牌電器深入民心，馬來西亞生產，最高可達至1400W。吸塵機蓋以Cyber膠殼設計，包兩條特長吸管及兩個不同吸塵範圍的「吸頭」，整條吸管可拉至4米長，就連床褥污垢亦可以吸走，有紅、綠、藍三色選擇。</fontstyle></spanclass></fontstyle></spanclass></p><p><spanclass><fontstyle>SANYO焗多士爐  &#13;<br> 原價：$198&#13;<br> 白色多士爐外殼配綠色拉桿手柄，有9段火力調節，兩格焗多士插位，與傳統多士爐沒有太大分別。</fontstyle></spanclass></p><p><spanclass><fontstyle>捷家伴西施電飯煲  &#13;<br> 型號：RC-150C&#13;<br> 原價：$475&#13;<br> 家用式西施電飯煲，650W火力，可煮2-6人份量。備有煮飯、快煮、焗蛋糕等功能，同時亦可煲粥、湯、稀飯及燉等。有液晶體顯示屏，顯示米飯是否已煮熟，適合中型家庭使用。</fontstyle></spanclass></p><p><spanclass><fontstyle>LG多功能DVD播放機  &#13;<br> 型號：DK7821P&#13;<br> 原價：$798&#13;<br> 體積纖巧係韓國家庭電器的特點，不足10厘米高度的LG多功能DVD機，除可讀取DVD外，亦可解讀DVD-R、VCD、CD-R、CD-RW、MP3等不同媒介，同時亦有JPEGViewer及KodakPictureCD功能，內置dts、杜比數碼及5.1聲道。</fontstyle></spanclass></p><p><spanclass><fontstyle>換埋床上用品  &#13;<br> <spanclass><fontstyle>Disney舒適被系列  &#13;<br> 原價：$708-$832&#13;<br> 大大張公仔舒適被一定啱小朋友心意，有米奇老鼠、小熊維尼等迪士尼卡通人物造型。呢兩日買單人或雙人舒適被都係劃一價$104，夠晒抵買，過年當然要換張新床單啦。</fontstyle></spanclass></fontstyle></spanclass></p><p><spanclass><fontstyle>Casablanca法國香薰被  &#13;<br> 原價：$356-$456&#13;<br> 名牌床上用品Casablanca都嚟趁墟，一打開張被就聞到陣陣香薰味，令人精神鬆弛更易於入睡。數款Casablanca香薰被都以生果圖案設計，外表夠晒美觀。</fontstyle></spanclass></p><p><spanclass><fontstyle>出埠旅行必買筍貨  &#13;<br> <spanclass><fontstyle>Eikowada純鵝羽絨背心  &#13;<br> 原價：$799&#13;<br> 新年出外旅行，當然唔少得一件羽絨背心保暖。英國出品Eikowada嘅賣點係用純鵝毛做質料，保暖之餘車工亦好專業，胸口位有拉鏈設計，絕對是抵買之選。</fontstyle></spanclass></fontstyle></spanclass></p><p><spanclass><fontstyle>BeverlyHillsPolo手提拉桿篋  &#13;<br> 原價：$380&#13;<br> 灰色19吋拉桿篋，硬膠篋身夠硬淨，篋內有數個暗格可放旅行證件，附設密碼鎖及雙安全保險鎖。𠵱家購買重送多一個同牌子公事包，你話抵唔抵喇！</fontstyle></spanclass></p><p><spanclass><fontstyle>Mendoza背囊  &#13;<br> 原價：$320&#13;<br> 紅白色背囊面有6個小拉鏈袋可放置細小用品，同時亦可以扣住鎖匙、指南針等，兩邊格仔布最啱放水壺。</fontstyle></spanclass></p><p><spanclass><fontstyle>其他正貨  &#13;<br> <spanclass><fontstyle>Moschino新花領呔  &#13;<br> 原價：$590-$630&#13;<br> Moschino新花領呔花紋多，斜紋、格仔各款兼備，新年換新裝，一於買番條襯衫。</fontstyle></spanclass></fontstyle></spanclass></p><p><spanclass><fontstyle>Vialedeiciliegi針織毛衫  &#13;<br> 原價：$405-$735&#13;<br> 意大利老牌毛衫，全部均以針織設計，「老餅」恤衫設計唔花巧，純毛質料保暖效果佳。有棗紅、杏色、黑色等毛衫顏色選擇。</fontstyle></spanclass></p><p><spanclass><fontstyle>Sofina水盈珍珠眼影  &#13;<br> 原價：$160&#13;<br> 長期不減價的日本化妝品品牌，今次破天荒有六五折優惠。水盈珍珠眼影備有不同色彩斑斕的顏色，不妨趁平買多幾盒襯衫。</fontstyle></spanclass></p><p><b> 減價資料：</b> &#13;<br> 日期：今明兩天&#13;<br> &#13;<br> 中環（25442688）&#13;<br> 中環德輔道中173號&#13;<br> 時間：8號10:00am-7:30pm&#13;<br> 　　　9號9:30am-9:00pm&#13;<br> &#13;<br> 旺角（23990688）&#13;<br> 旺角太子道西193號新世紀廣場L1&amp;2&#13;<br> 時間：8號11:00am-10:00pm&#13;<br> 　　　9號10:30am-10:30pm&#13;<br> &#13;<br> 深水埗（27086688）&#13;<br> 深水埗欽州街37K西九龍中心L1-3&#13;<br> 時間：8號12:00nn-10:00pm&#13;<br> 　　　9號10:30am-10:30pm</p></body></html>