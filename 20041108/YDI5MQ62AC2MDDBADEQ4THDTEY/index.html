<html><header><meta charset="utf-8"><title>GZ200XERA加入摺機黨26萬色芒靚上靚</title></header><body><h1>GZ200XERA加入摺機黨26萬色芒靚上靚</h1><p>以一部GZ100成功喺香港打響名堂嘅XERA，憑住實用功能及抵玩價錢，再加上「MadebySHARP」，話咁快就企穩陣腳。相隔4個月之後，第二炮GZ200亦都打到嚟，今次唔玩直身機，轉而招攬鍾情摺機嘅用家。當然出名用靚芒嘅XERA，今次更加靚，用上26萬色芒，唔使百萬像素都一樣可以影靚相！&#13;<br>&#13;<br>記者、攝影：劉耀祥　ImageGirl：Phoebe</p><p><b> Profile</b> &#13;<br> 制式：GSM900/1800/1900MHz三頻&#13;<br> 顯示器：26萬色/320×240像素/TFT&#13;<br> 鏡頭：33萬像素/4倍數碼變焦　記憶體：2.9MB&#13;<br> 功能：藍芽、40和弦、紅外線、JAVA、拍片、MMS&#13;<br> 備用時間：250小時　通話時間：3.5小時&#13;<br> 體積：92×46×23.5mm　重量：90g&#13;<br> &#13;<br> 晨早都知XERA其實由SHARP生產，不過首炮GZ100就似乎想刻意分家，將SHARP個招牌收收埋埋，但係今次GZ200終於「光明正大」得多，唔單止電池位貼紙標明身份，打開部機已經大大隻字印上「SHARP」，唔使你估估吓，又多兩分信心！&#13;<br> &#13;<br> <spanclass><fontstyle>流線身形好誘人  &#13;<br> GZ200雖然都未算係巨型一族，不過拎上手第一個感覺就係非常之輕，90g嘅重量同佢嘅身形真係有啲唔成比例。但係外形設計更加係筆者欣賞嘅地方，飛甩天線唔算有咩特別，不過就連手機繩位都整得型過人，真係唔到你唔服。&#13;<br> 而且整體造工就極具質感，手工十分好，尤其機頂與機底斜位，令GZ200變得相當流線型，賣相十分之唔錯。不過要鬧嘅就係外芒只有一個細到死嘅單色芒，只係夠睇吓時間同埋來電顯示，同埋機內鍵盤較未能用盡所有位，做成環狀按鈕似乎較為浪費空間。</fontstyle></spanclass></p><p><spanclass><fontstyle>2.2吋大26萬色芒  &#13;<br> SHARP手機唔係淨係得CG-Silicon先係好嘢，上一部GZ100用上6萬5色芒，已經比唔少都係6萬5色彩芒出色，今次GZ200更用上26萬色，雖然唔係CG-Silicon，只係TFT，效果一樣十分出色，最重要係因為用上320×240解像度，令畫面微粒依舊清楚顯示。規格上，GZ200同GZ100大致上差唔多，都係配番個33萬像素鏡頭，拍片影相都冇問題，而且內置藍芽，唔止用嚟駁藍芽Handsfree咁簡單，用嚟Send相、Send歌都一樣冇問題。GZ200內置有2.9MB記憶體，比GZ100略多，不過都唔算係特別多，擺吓歌擺吓相都係勉勉強強夠用！</fontstyle></spanclass></p><p>XERA&#13;<br> 電話：21555333&#13;<br> &#13;<br> <spanclass><fontstyle>熱賣．抵買影相手機  &#13;<br> 想用二千零、三千蚊買部影相手機？是但行入間手機舖都可以睇到你頭都暈，唔單止買到30萬像素鏡頭，百萬像素都一樣有得你揀，唔想揀到頭暈暈，就要睇埋以下呢期熱賣影相手機嘅介紹！</fontstyle></spanclass></p><p><spanclass><fontstyle>自動揭蓋三星P518  &#13;<br> 三星再玩自動揭蓋，加入影相鏡頭，30萬像素鏡頭質素一貫高質素，單色外芒一樣可以影相。&#13;<br> 規格：GSM雙頻、64和弦、30萬像素鏡頭、6萬5色芒、JAVA&#13;<br> $3,180（b）</fontstyle></spanclass></p><p><spanclass><fontstyle>五臟俱全ASUSJ101  &#13;<br> 用「麻雀雖小、五臟俱全」形容J101就最適合，機仔細細已經雙26萬彩芒，兼且有30萬像素鏡頭。&#13;<br> 規格：GSM雙頻、40和弦、30萬像素鏡頭、雙26萬色芒、Java&#13;<br> $1,480（b）</fontstyle></spanclass></p><p><spanclass><fontstyle>百萬鏡頭NECN830  &#13;<br> 三千蚊唔使就有百萬像素鏡頭影相，兼且具備64和弦，聲畫俱佳，不過未有擴充槽就稍為不足。&#13;<br> 規格：GSM雙頻、40和弦、130萬像素鏡頭、26萬色芒、Java&#13;<br> $3,280（b）</fontstyle></spanclass></p><p><spanclass><fontstyle>昔日機王&#13;<br> SHARPGX22  &#13;<br> 雖然推出一段時間，不過其CG-Silicon依然係未逢敵手，初推出時高達四千蚊，現時二千零就有，抵玩。&#13;<br> 規格：GSM三頻、16和弦、26萬色芒、30萬像素鏡頭、JAVA&#13;<br> $2,580（b）</fontstyle></spanclass></p><p><spanclass><fontstyle>扭擰Smartphone&#13;<br> Nokia6260  &#13;<br> Nokia破格之作，用上Symbian7.0Series60，成為首部扭擰芒嘅Smartphone，藍芽、PTT、收音機一應俱全。&#13;<br> 規格：GSM三頻、48和弦、6萬5色芒、30萬像素鏡頭、藍芽、收音機&#13;<br> $3,280（b）</fontstyle></spanclass></p><p><spanclass><fontstyle>傳統扭芒LGG7200  &#13;<br> 繼承G7100扭芒傳統，新作G7200用上26萬色彩芒，解像度更達至220×176像素，影相睇相都更正！&#13;<br> 規格：GSM三頻、40和弦、26萬色芒、30萬像素鏡頭、MMS、JAVA&#13;<br> $2,680（a）</fontstyle></spanclass></p><p>（a）MobileConcept（26377113）&#13;<br> （b）全新世界（27872282）</p></body></html>