<html><header><meta charset="utf-8"><title>精明消費：新款牙刷注重刷毛設計<br>清潔更徹底</title></header><body><h1>精明消費：新款牙刷注重刷毛設計<br>清潔更徹底</h1><p>「向上刷，向下刷。」刷牙係每日生活嘅重要部份，晨早起身同臨瞓前刷牙絕對係指定動作，牙醫更建議每次飯後都刷一次牙，確保牙齒雪白同健康。走過各大百貨公司同超級市場，發覺新款牙刷加入如純銀、負離子等新設計，令牙垢更易脫落，有效減少蛀牙及牙肉毛病，確保大家口腔衞生。&#13;<br>&#13;<br>記者︰陳漢威&#13;<br>攝影︰陳偉強、黃子偉、林栢鈞&#13;<br>Model︰Ling</p><p><spanclass><fontstyle>新款牙刷設計革新  &#13;<br> 以前買牙刷，最多都係分軟毛、中毛、硬毛等，但今時今日新款牙刷都不斷改良刷頭、刷尖、甚至手柄都有革新設計，更加入負離子及純銀刷頭等技術，加強清潔及殺菌效能。</fontstyle></spanclass></p><p><spanclass><fontstyle>旅行裝一套夠方便  &#13;<br> 出外旅行出Trip，酒店附送嘅牙刷牙膏通常唔多掂，所以好多人都會帶定套旅行牙刷套裝同行。新款旅行套裝無論牙刷牙膏都有相當高嘅質素，加埋個靚盒載住，絕對係方便、有型兼實用。</fontstyle></spanclass></p><p><spanclass><fontstyle>兒童牙刷款靚功能兼備  &#13;<br> 刷牙嘅良好習慣當然要由細培養，但小朋友嘅牙齒同牙肉都非常幼嫩，用大人牙刷唔單止難以清潔，更好易整傷佢哋發育中嘅口腔。身為家長嘅你，一定要買支有靚靚外表同良好功能嘅兒童牙刷，小朋友學刷牙都零舍開心！</fontstyle></spanclass></p><p><b> 店舖資料：</b> &#13;<br> （a）西田百貨	26941111	沙田新城市廣場3期2樓&#13;<br> （b）惠康超級市場&#13;<br> （c）無印良品	26926406	沙田新城市廣場3期3樓&#13;<br> （d）崇光百貨	28338338	銅鑼灣軒尼詩道555號&#13;<br> （e）吉之島	28846888	鰂魚涌康山道2號康怡廣場南</p></body></html>