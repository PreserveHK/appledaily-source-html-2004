<html><header><meta charset="utf-8"><title>密實少女長大了<br>葉璇請專人催谷性感</title></header><body><h1>密實少女長大了<br>葉璇請專人催谷性感</h1><p>葉璇最近徹底改變形象，由初出道的密實少女，搖身變成性感女郎，她更聘請了形象顧問代為選購衣服，所以每次出席公開場合，她都予人煥然一新的感覺。</p><p>葉璇最近改變新形象，轉行成熟而性感的路線，每次出席宣傳活動，都成為鏡頭焦點。葉璇初出道時，打扮密實，現在有感女大十八變，故來個徹底的改頭換面。&#13;<br> <br> <spanclass>早習慣性感 &#13;<br> 問到葉璇為何忽然改變形象，她說：「身邊好多朋友畀意見我，佢哋覺得我以前嘅形象太細路女，同年齡唔襯。最近我搵咗一位形象設計幫我買衫，佢買咗一啲啱我年紀嘅衫畀我着，結果出嚟好多人讚，我都好開心。」&#13;<br> 葉璇表示形象設計挑選的服裝不乏性感款式，她說：「其實我喺美國成長，我都好接受性感打扮，最緊要着出嚟係靚，唔會畀人好賣弄嘅感覺就得。直至現時為止，我都好滿意形象設計幫我揀嘅衫，始終佢有一定嘅專業眼光，我非常認同。」&#13;<br> <br> <spanclass>鍾意着古裝 &#13;<br> 葉璇每季大約花費五位數字置裝，她笑說：「𠵱家有形象設計幫我打扮，我重可以慳番好多時間，可以約朋友見吓面。」&#13;<br> 此外，葉璇即將跟林文龍合作無綫新劇《草本藥王》，她說：「我都好鍾意拍古裝，因為造型好靚。而且文龍都好戲，我哋又可以擦出火花。」&#13;<br> 採訪：比華利巠攝影：林德雄&#13;<br> 服裝：Kookai　化粧：DorisMak?<br> 髮型：Chris（Hair）</spanclass></spanclass></p></body></html>