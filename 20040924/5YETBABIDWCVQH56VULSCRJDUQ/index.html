<html><header><meta charset="utf-8"><title>　　國家金牌選手數碼港籌款 - 李八方</title></header><body><h1>　　國家金牌選手數碼港籌款 - 李八方</h1><p>我哋個資訊科技旗艦數碼港，因為環境優美，所以成日都有人問政府租借嚟拍戲拍廣告，但其實呢個南區仙境可以有其他用途，做啲乜？就係籌款！&#13;<br> 有IT界權威人士同八方講，數碼港個租戶委員會同埋幾個IT專業委員會，會喺十二月十二日趁數碼港商場開幕之際，搞個「健康萬步數碼港」，幫復康會籌款。&#13;<br> 初步計劃每人只要畀二百蚊，就可以參加，主辦單位目標係搵千五至二千個IT人參加，據聞好多業界精英已經應承咗。&#13;<br> 另外，今次籌款重會有啲中國奧運金牌得主參與，但係邊個就未知。其實，有冇金牌選手睇都冇所謂，最緊要係幫到復康會買多幾架復康巴士，大家記住支持呀！&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>