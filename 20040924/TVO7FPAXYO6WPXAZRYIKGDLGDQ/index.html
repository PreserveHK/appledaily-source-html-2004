<html><header><meta charset="utf-8"><title>盼明年繼續唱　康文署冇情講<br>阿Sam爭紅館檔輸畀Eason</title></header><body><h1>盼明年繼續唱　康文署冇情講<br>阿Sam爭紅館檔輸畀Eason</h1><p>歌神許冠傑（Sam）近日入紙紅館，欲申請明年八月在紅館舉行個唱，但被拒絕。據悉黎明和陳奕迅原來亦入紙紅館申請明年八月開個唱，最後康文署將檔期批給陳奕迅。</p><p>將於下月十日至十七日在紅館舉行演唱會的歌神許冠傑，昨日正式宣布再加開下月八日及九日兩場。據阿Sam演唱會製作人丘亞葵透露，阿Sam早前以個人公司恩典園（Graceland）名義，入紙紅館申請明年八月舉行「夏日狂歡大派對」，但紅館以書面形式拒絕阿Sam申請，原來此檔期已批予陳奕迅（Eason）。<br> &#13;<br> <spanclass>讓出機會 &#13;<br> 丘亞葵說：「阿Sam好想喺暑假開，可惜出年一月到九月紅館都冇晒期，阿Sam又唔想喺其他閒日做，所以決定做埋十月嗰十場『繼續微笑會歌神04完結篇』演唱會之後，出年唔會再唱。」&#13;<br> 一直以來阿Sam因為演唱會超時而令康文署不滿，阿Sam明年八月個唱被拒，不禁令人懷疑與超時風波有關，對此丘亞葵說：「我諗唔會嘅，康文署有佢哋一套機制，可能佢哋覺得阿Sam已經唱咗咁多場，應該畀機會其他人。」<br> &#13;<br> <spanclass>爭贏黎明 &#13;<br> 據知黎明和Eason跟阿Sam同期入紙紅館申請明年八月檔期，結果紅館只批予陳奕迅。而記者昨致電康文署，欲了解紅館批期的準則，康文署透過傳真回覆，指轄下「文娛中心租訂委員會」會考慮活動的性質、日期和同一檔期有否其他申請等，以確保體育館能提供場地予不同的表演者和團體。&#13;<br> 康文署指阿Sam不獲批期與超時無關，因明年八月是旺季，故未能接納一些訂租申請，並建議阿Sam可考慮申請其他檔期。&#13;<br> 採訪：戴彩煥</spanclass></spanclass></p></body></html>