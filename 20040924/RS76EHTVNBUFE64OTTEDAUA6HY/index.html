<html><header><meta charset="utf-8"><title>Panasonic潮爆MP3機玩LEGO上身</title></header><body><h1>Panasonic潮爆MP3機玩LEGO上身</h1><p>土炮MP3機一向新意欠奉，唔係抄款就係鬥細部，了無新意。嚟緊Panasonic有部超潮爆嘅MP3機－－SV-MP500/SV-MP510，記憶體容量不同，但勁玩LEGO上身，齋賣相已經贏晒！&#13;<br> 機身非常小巧，只係同一支「手指記憶體」差不多，不過內置有Panasonic最新開發的「數碼Re-master技術」，令壓縮格式之音樂（MP3/WMA），可模擬出CD音質效果；機身顯示屏特大，足有4行顯示，兼玩現時最Hit白色背光燈，最頂癮係佢所有操控按鍵，都使用了輕觸式操作按鈕，用得輕鬆、觀感夠High！&#13;<br> 其他內置功能還包括有內置收音機（30電台頻道記憶）、數碼錄音及可作ThumbDrive儲存電腦檔案；電源則使用充電池，經USB叉電，每次最長玩到10小時，預計10月頭香港見街，機價則暫時未定。&#13;<br> 記者：朱崇德&#13;<br> &#13;<br> <b> Profile</b> &#13;<br> 記憶體：256MB（SV-MP510）&#13;<br> 	128MB（SV-MP500）&#13;<br> 傳輸介面：USB&#13;<br> 音樂格式：MP3/WMA&#13;<br> 音場：Normal、Rock、Jazz、Classic、Pop&#13;<br> 顯示文字：繁體中文、簡體中文、日文、英文、韓文</p></body></html>