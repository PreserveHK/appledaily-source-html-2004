<html><header><meta charset="utf-8"><title>全球最細512MB記憶手指</title></header><body><h1>全球最細512MB記憶手指</h1><p>目前喺辦公室界最流行乜嘢IT產品？USB記憶手指肯定入三甲之列，事關體積細、容量大等優點，令好多行政人員做完《PowerPoint》、《Project》等計劃書或示範檔，都喜歡抄落自備嘅USB記憶手指入面，隨時隨地展示畀老細睇，又或跟同事開會之用，好過傳統1.44MB磁碟多多聲。而生產各類記憶周邊嘅Pretec，更推出全球最細嘅USB記憶手指「iDiskTINYUSB2.0Luxury」，打開時長度僅有4cm，更可像彈弓刀咁收埋，體積更細之餘重可做埋銷匙扣，隨身攜帶都冇問題。容量方面，iDiskTINYUSB2.0Luxury更達到512MB，相信幾複雜、幾多內容嘅《PowerPoint》檔案都放得落，幸好接駁介面採用極高速嘅USB2.0，大量資料抄寫慳番唔少時間，而抄寫期間，記憶手指上嘅藍燈重會閃吓閃吓㖭。&#13;<br>&#13;<br>記者：徐影龍</p><p>相關網址：<ahref http:>solidalliance.com/press/press.html#0407 </ahref></p></body></html>