<html><header><meta charset="utf-8"><title>掀靚芒靚鏡冧價戰首信Q98唔使二千蚊</title></header><body><h1>掀靚芒靚鏡冧價戰首信Q98唔使二千蚊</h1><p>26萬色彩芒手機絕對係現時大熱「分唇」，由4千幾蚊嘅GX32到2千零蚊嘅不知名韓國品牌，都有26萬色彩芒機種畀你揀。不過競爭大，價錢就自然向下調，日前26萬彩芒手機新低價就由首信Q98造出，以二千蚊唔使嘅$1,980平通全港九，再加埋30萬像素鏡頭及閃光燈，用嚟送禮自用都真係「倍感稱心」！&#13;<br>&#13;<br>記者：劉耀祥　攝影：陳智良　&#13;<br>ImageGirl：Vivian</p><p><b> PROFILE</b> &#13;<br> 制式：GSM900/1800雙頻&#13;<br> 屏幕：（外）65,000色/STN屏幕/96×72解像度（內）260,000色/TFT屏幕/176×220解像度&#13;<br> 鏡頭：33萬像素&#13;<br> 功能：MMS、GPRS、WAP、40和弦&#13;<br> 體積：86.6×47×22.4mm&#13;<br> 重量：93g&#13;<br> 通話時間：85-120小時&#13;<br> 備用時間：250-320小時&#13;<br> &#13;<br> 查詢：23902680（星匯電訊）&#13;<br> &#13;<br> 現時差不多整個香港市場嘅26萬色彩芒手機已成日、韓手機的天下，新來者想要在此市場分一杯羹，除非能夠在功能及規格上再行突破，否則都只是苦路一條。而內地品牌首信當然亦深明此道，推出Q98一於以一招「平」字搶客，開價$1,980就畀晒26萬彩芒及30萬像素鏡頭你，絕對係萬試萬靈的殺手招數。</p><p><spanclass><fontstyle>國產賣相韓國「膽」  &#13;<br> 雖然Q98來自內地品牌「首信」，之但係除了從外形感覺到其「鄉土風情」之外，玩落就同韓國手機無異，皆因Q98由功能到規格都源自韓國Toplux的CG260，想當初CG260到港都要開價接近5千蚊，今時今日2千蚊唔使就有得玩，抵到爆！而Q98的2吋大26萬色內芒表現同樣有韓機水準，襯埋30萬像素鏡頭，影相效果相當滿意，由光暗位、細緻度、預覽反應都完全交足功課，加上內置多款相框，玩意亦都夠晒多。可惜欠缺拍片功能，就成唯一的美中不足，不過今次Q98以平取勝，都已經算係咁！</fontstyle></spanclass></p><p><spanclass><fontstyle>40和弦聽流行曲  &#13;<br> 韓國手機出名聲靚畫面正，而秉承自CG260的Q98，其聲效亦一樣出色，40和弦夠響夠亮，開到最大聲都未有拆聲，內置多首和弦之外亦有5首流行曲，當中包括《花花宇宙》、《無間道》及《螢光粉紅》等，唔使自己整一大輪先有靚歌聽。雖然Q98非常抵玩，可能由於要將價就貨，跟機配件相當簡潔，只有充電火牛及電池。而語言亦只有簡體中文及英文，若果係SMS「資深用家」，就稍為不便。機內亦只有一款遊戲，加上未有支援JAVA功能，想下載亦無從入手。不過Q98主打低價及影相功能，若果唔介意睇簡體字及一個內置遊戲，仍然係超值之選！</fontstyle></spanclass></p><p><spanclass><fontstyle>26萬色靚芒列陣  &#13;<br> 想玩26萬色彩芒手機，市面上真係琳瑯滿目，睇到眼都花都唔知點揀好，不妨睇睇以下嘅26萬色大軍，可能都會搵到你嘅心頭好！</fontstyle></spanclass></p><p>查詢：&#13;<br> （a）迪生數碼（23964545）&#13;<br> （b）T.ONEMobile（26289090）&#13;<br> （c）數碼通（28802688）</p></body></html>