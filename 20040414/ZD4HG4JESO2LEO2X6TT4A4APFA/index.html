<html><header><meta charset="utf-8"><title>日產InfinitiM45Concept前衞兼實用</title></header><body><h1>日產InfinitiM45Concept前衞兼實用</h1><p>連續幾日報道的紐約國際車展消息中，發覺不少ConceptCar登場，今日呢部日產InfinitiM45Concept，就集齊前衞與實用於一身。&#13;<br>&#13;<br>記者：鄭達基&#13;<br><spanclass><fontstyle>4.5公升V8偈輸出強&#13;<br>當你打開日產InfinitiM45Concept嘅引擎蓋，你會見到一台取材自InfinitiQ45嘅4.5公升V8DOHC引擎，馬力輸出超過340匹，輔以一套5前速半自動波，起步加速反應敏捷有勁。以前輪雙搖臂、後輪多連桿所組成嘅懸掛系統，全都經過廠方嘅精心調校，行車自然更穩定安全。</fontstyle></spanclass></p><p><spanclass><fontstyle>房車配19吋巨軨  &#13;<br> 車身設計方面，新車糅合咗豪華房車及跑車味道於一身，當中獨特頭燈組合襯以大幅嘅鬼面罩，便凸顯出一份豪邁氣派，而19吋巨型跑車合金胎軨連高性能輪胎，就好有高性能跑車韻味！&#13;<br> 闊大車廂空間加前後兩排承托力甚豐嘅高級真皮座椅，乘坐舒適性甚高，車廂內又設有高級音響、恒溫冷氣、藍芽通訊技術、定速巡航系統等，另外重有全新LaneDepartureWarning（LDW）系統，所以縱使名為Conceptcar，但論實用性卻豪不遜色。</fontstyle></spanclass></p></body></html>