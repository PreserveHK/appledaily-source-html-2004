<html><header><meta charset="utf-8"><title>一味窩輪：中銀輪9218條件佳</title></header><body><h1>一味窩輪：中銀輪9218條件佳</h1><p>假後港股繼續復活，恒指進帳122點，國內收緊銀根之舉只影響咗國企，大藍籌仍有個別精采演出。&#13;<br> 帶動恒指升幅點數最多嘅係中移動（941）、中海油（883）、新地（016）、恒生（011）、地鐵（066）同中銀（2388）。中銀有勢，可以搵啲Call輪短炒，主角係9218，條件頗佳，9月到期，輪價15.5仙，溢價1.5%，一啲都唔高；槓桿率9.8倍，夠爆炸力；42球轉手，易買賣。另1隻熱門同類輪9316，10月到期，輪價10.3仙，溢價5.5%，槓桿率14.8倍，條件靚過好多其他中銀輪，但比唔上9218。&#13;<br> 新地、長實（001）、新世界（017）都升，獨係恒地（012）微跌。個市未升完，地產股有捧場客，恒地到咁上下亦會上番去，低吸恒地Call輪，主角係9440，輪價48.5仙，7月到期，溢價6.5%，槓桿率8.1倍。&#13;<br> <br> <spanclass>油股Call主角係9405 &#13;<br> 中海油升3.8%，中石油（857）升得1.3%，佢同中海油一樣會因油價上升而得益。要揀石油股Call輪炒，揀中石油輪比較着數。主角係9405，6月到期，輪價23仙，溢價2%，槓桿率17.4倍，配角係交投少好多嘅9343，輪價82仙，平水，槓桿率4.9倍。講爆炸力，9405大好多。&#13;<br> 章盛</spanclass></p></body></html>