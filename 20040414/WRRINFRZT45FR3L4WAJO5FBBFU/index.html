<html><header><meta charset="utf-8"><title>AirForce退位DeltaForce接棒上位</title></header><body><h1>AirForce退位DeltaForce接棒上位</h1><p>AirForce在潮界聲望跌至谷底，正如行內人語：「家陣重靠Force，間舖聽執笠！」另一對是Dunk，全賴神話化的SB改良大法，成為潮鞋兩年冠。然而當市場消化得七七八八，再加埋眾潮友一屋都係Dunk/DunkProSB，真係有啲悶！結果，年頭Nike正式宣布另一潮鞋即將誕生，首個大動作是將之列入尊貴的SB系列。擔正今年S/S主角的正是近日話題多多的DeltaForce。	&#13;<br>&#13;<br>記者：陳嘉文&#13;<br>攝影：陳智良&#13;<br>&#13;<br><spanclass><fontstyle>S/SDeltaForce大圖鑑&#13;<br>Nike將OldSkool籃球鞋變身為潮流鞋，果真食開有條路！繼潮界神話AirForce及Dunk後，另一對被金榜題名是DeltaForce，同屬80's籃球鞋款式，近日更被Nike譽為NewBasketball-HipHopClassic的設計。姑勿論係咪出口術，睇吓呢期Nike頻頻為佢出貨，再加埋大堆非官方式波鞋Website為佢大寫特寫，足見DeltaForce的確MakeNoise，前途無可限量。</fontstyle></spanclass></p><p><spanclass><fontstyle>即睇！市面DeltaForce全攻略！  &#13;<br> 嫌DeltaForceLowSB炒價太狼，諸君又想湊湊這股「三角洲」熱潮，查實近日市面不乏「三角洲」筍盤，當中更有少量LA別注版鎮場，至重要係價位非常大眾化。</fontstyle></spanclass></p><p><spanclass><fontstyle>鞋迷點睇DeltaForce熱？  &#13;<br> 波鞋舖員士丹尼話：「今年Nike要谷的DeltaForce，查實為87年時AirForce的繼承鞋，要破舊立新，Nike於是乎將佢滲入板鞋元素，列入板鞋SB家族，再加上NBARewindSeries的帶動下，DeltaForce即榮升為潮界話題作。」</fontstyle></spanclass></p><p><spanclass><fontstyle>DeltaForceLowSB鞋辦炒近$3,000！  &#13;<br> 要捧DeltaForce成才，除了將之晉身為Pro-Skater的SB大家庭外，Nike更為佢度身訂做過十款新Colour。而DeltaForceLowSB於美國已鐵定9月份推出，襯色大膽！而且大受追捧，炒價去到$2,800依然不乏買家。</fontstyle></spanclass></p><p><B> 一周潮鞋速報</B> </p><p><spanclass><fontstyle>「冰綠」DunkHiProSB$1,099（b）  &#13;<br> 近日是非最多的DunkHiProSB，話說「冰綠」（IceGreen）原將於4月出行貨，開盤價為$899，但至今還未有正式公映日期，結果鞋迷惟有苦等；直至今個禮拜水貨出閘，雖則高開$1,099，但依然係平，皆因日本方面已將「冰綠」列入神枱級參考商品。</fontstyle></spanclass></p><p><spanclass><fontstyle>Reebok×GUnit&#13;<br> 第2擊$899（c）  &#13;<br> Reebok×HipHop巨星的波鞋大收旺場，S/S系列實行再翻炒撈多筆！結果Reebok×GUnit第2擊應運而生，款式設計好鬼NikeFeel！</fontstyle></spanclass></p><p><spanclass><fontstyle>ReebokClassic勁玩塗鴉  &#13;<br> Reebok玩HipHop玩上癮又一例，將經典的ReebokClassic大玩街頭塗鴉。各$499（c）</fontstyle></spanclass></p><p>&#13;<br> &#13;<br> 售賣點：&#13;<br> （a）Misa（23743899）旺角瓊華中心3樓303A舖	&#13;<br> （b）HeadCoach（27710163）旺角瓊華中心2樓209舖&#13;<br> （c）APlusDegree（23969544）旺角皆旺商場地庫10號舖	&#13;<br> （d）Critic'sSports（23882209）旺角瓊華中心2/F227舖</p></body></html>