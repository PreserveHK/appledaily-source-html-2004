<html><header><meta charset="utf-8"><title>星級名車：自認情緒智商差<br>家強愛Viano大大架唔怕撞</title></header><body><h1>星級名車：自認情緒智商差<br>家強愛Viano大大架唔怕撞</h1><p>通常約黃家強做訪問的，大都談音樂，講車實屬少有，可能今次講的品牌是他喜歡的平治則又另當別論。這個已擁有私人Studio的Band友，因為家住新界關係，出入多以車代步，座駕居然變成最長時間的聽歌私竇。至於為何喜歡平治嘛，則和他的情緒智商有莫大關係，對呢部賣七十萬的Viano，鍾愛平治的他當然讚多過彈，重話最啱坐齊一家人呢度去嗰度去。&#13;<br>&#13;<br>記者：曾順珍　攝影：陳陶鈞</p><p><br> &#13;<br> <spanclass><fontstyle>乘客個個嗌頭暈  &#13;<br> 家強話自己不愛飛車，因為駕駛技術麻麻，坐過家強車的朋友和家人，落車時都會覺得好辛苦又頭暈暈，尤其是阿媽就成日鬧他轉彎技術差，所以他不開快車，買車都要揀架鋼料堅嘅。&#13;<br> 「我認路好差㗎！方向感又唔好，加上我情緒控制差，如果心情唔好，都會開快車，試過深夜時出紅隧口因為跣軚而撞埋牆，車頭摺晒，幸好揸嗰架係Benz，所以無乜事，自此以後，我買車都會揀架鋼料堅嘅車。」</fontstyle></spanclass></p><p><spanclass><fontstyle>啱晒全家坐  &#13;<br> 試車當日，家強駕駛着平治七人車Viano穿梭北潭涌一帶，速度雖然不快，卻領會到他那無方向感和大腳踩Brake的滋味。家強已擁有平治CLK200，覺得這架Viano在操控上跟其他平治房車沒有兩樣，只是車身長，有點像揸貨Van。&#13;<br> 「架車嘅『內臟』跟其他Benz車差唔多，一樣有多功能軚環和其他操控掣，只係畀大油時引擎較嘈，但行車幾暢順又穩陣。另外，車廂咁大最啱一家大細坐，如果揸佢出外拍戲，因為車廂有摺合式小枱，所以有空時還可以匿喺裏面寫吓嘢或同人傾偈。呢架車唔可以講得係豪華，但就好實際，以六十八萬多買一架平治嚟講，都算係咁上下囉。」&#13;<br> &#13;<br> <spanclass><fontstyle>座位可拆可摺  </fontstyle></spanclass></fontstyle></spanclass></p><p><spanclass><fontstyle>開篷減壓力  &#13;<br> 身為音樂人，聽歌是一個吸收過程，而在車內聽歌，幾乎成為他最重要吸收外來事物的空間。以為他會把車內的音響改頭換面，怎知他說因為架CLK買了幾個月，還在保養期間，所以他並不打算自己改裝，免得失去原廠保養。&#13;<br> 「我鍾意Benz係因為佢性能好又耐用，我𠵱家呢架重係開篷車，只要一開篷，所有壓力都會即刻無晒。除咗Benz，我都鍾意新款MINI和smart，細細架好啱我，個樣又靚。我買車最緊要樣靚，馬力唔需要好大，但起碼喺爬頭時可以一踩油就去；Jeep就一定唔得，因為我覺得會好容易翻車。」</fontstyle></spanclass></p><p><spanclass><fontstyle>平實配套  </fontstyle></spanclass></p><p><br> &#13;<br> <spanclass><fontstyle>四方盒外形  </fontstyle></spanclass></p><p><br> &#13;<br> <spanclass><fontstyle>BenzViano3.2  &#13;<br> 引擎：3199ccV6SOHC&#13;<br> 馬力：218ps/5600rpm&#13;<br> 扭力：31.1kgm/4500rpm&#13;<br> 傳動：5前速半自動波&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式&#13;<br> 輪胎：225/60R16ContinentalVancoContact&#13;<br> 尺碼：4993×1906×1875mm&#13;<br> 軸距：3200mm&#13;<br> 車重：2140kg&#13;<br> 0-100公里：11.0秒&#13;<br> 極速：184km/h&#13;<br> 車輛提供：金濤汽車（29222933）</fontstyle></spanclass></p></body></html>