<html><header><meta charset="utf-8"><title>名模歌手同場　諗計突圍<br>應采兒韓服成功搶鏡</title></header><body><h1>名模歌手同場　諗計突圍<br>應采兒韓服成功搶鏡</h1><p>應采兒、關心妍及李嘉慧昨日往銅鑼灣出席韓國護膚品活動，應采兒穿上私伙韓國民族服，成功搶鏡。提到拍電影《柔道龍虎榜》時不符合導演杜琪峯要求被罵，她直認做得不好當然要捱鬧。</p><p>應采兒、關心妍及李嘉慧昨日往銅鑼灣，出席韓國護膚品品牌Laneige的兩周年慶祝活動，應采兒穿上私伙韓國民族服裝，成功突圍搶鏡。<br> &#13;<br> <spanclass>再與杜琪峯合作 &#13;<br> 應采兒表示自己有收藏各地民族服的嗜好，她昨日說：「韓國民族服好好着，舒服過和服好多。」她透露剛完成與古天樂合作、杜琪峯執導的新片《柔道龍虎榜》，她說：「呢套戲會同《哈利波特》同期上映，我都好大壓力。」應采兒並表示將會再與杜琪峯合作，問她有傳拍《柔》片時達不到杜琪峯的要求，被他當場大罵，她說：「做得唔好梗係俾人鬧啦，不過導演都好錫住女演員㗎啦，導演唔係成日都咁惡，一時時啦。」<br> &#13;<br> <spanclass>食過量燕窩出事 &#13;<br> 而關心妍則表示其母從事護膚品生意，所以她自十二歲時已做白老鼠試新產品。她又自爆早前吃燕窩過量，弄至皮膚敏感，她說：「我前排做演唱會時想狀態好啲，每日食半碗燕窩，持續食咗半年，後來發現皮膚敏感，去睇醫師時，佢話我食得過量，話一般應該每日食一羹，每星期食三日就夠，醫生話燕麥片蛋白質都好，多食未必好，今次真係食燕窩食出禍。」&#13;<br> 採訪:RitaLeung&#13;<br> 攝影:ChanChiLam</spanclass></spanclass></p></body></html>