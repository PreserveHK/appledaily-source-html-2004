<html><header><meta charset="utf-8"><title>Kelly遭女Fans偷吻心肝跳</title></header><body><h1>Kelly遭女Fans偷吻心肝跳</h1><p>陳慧琳（Kelly）早前到清遠出席當地電視台的大型晚會，歌迷見到偶像出現十分興奮，並齊齊站立起來又唱又跳，氣氛熱鬧。<br> &#13;<br> <spanclass>「女歌迷冇所謂」 &#13;<br> 大會為保Kelly安全，特別安排了約五百名公安護駕，伊人甫出現，台下歌迷即不停歡呼。演唱期間有歌迷上台獻花，其中一位女歌迷攬着Kelly的腰，並挨着她的肩膊一起唱歌，然後還偷吻了Kelly的臉頰，把Kelly嚇了一跳，全場立即起哄。&#13;<br> Kelly說：「真係冇諗到佢哋咁熱情，係女歌迷就冇所謂，但我啲男歌迷都好自律，通常只會要求握手同影相，若有其他要求嘅話，經理人會立即叫工作人員阻止，所以都唔使太擔心。」&#13;<br> 現場歌迷大部份要求Kelly獻唱《嫁妝》，可惜當晚她沒有準備，未能演繹該曲，算是美中不足。</spanclass></p></body></html>