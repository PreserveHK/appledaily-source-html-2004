<html><header><meta charset="utf-8"><title>海外車訊：NissanInfinitiFX35<br>三藩市試車北美版日產SUV馬力大耗油小</title></header><body><h1>海外車訊：NissanInfinitiFX35<br>三藩市試車北美版日產SUV馬力大耗油小</h1><p>筆者早前的美國三藩市之行，接觸到不少高頭大馬、擁有大容積大馬力的北美版車款（驚歎之餘重體驗到石油危機對美國人有何等深遠影響），當中我就試揸咗一部北美版InfinitiFX35，外形夠晒流線型之餘，又具有全天候四驅SUV車個性，豪華轎車包裝布置對於亞洲人嚟講可以說是超級寬敞，最重要係縱使容積高達3498cc，但依然慳油夠力，好切合香港車迷嘅口味。&#13;<br>記者、攝影：陳偉林</p><p><spanclass><fontstyle>慳油低風阻　熱賣  &#13;<br> 這輛InfinitiFX35有別傳統硬直線條的北美版車，原因係喺日本設計生產，於2003年開始運銷當地，由於擁有一身渾圓流線的造型，在一眾同級車款中，InfinitiFX35可謂別樹一幟，還營造出慳油低風阻（Cd值僅0.35，數字愈低愈慳油）優點，單係去年更售出27,637部咁多。此外，前置一對扁長HID頭燈，配襯響電鍍柵格式鬼面罩，外形好有粗獷感，而圓潤車尾修飾就營造出另一份貴氣。&#13;<br> &#13;<br> <spanclass><fontstyle>配套High-tech　夠豪  &#13;<br> 這輛新一代FX35CitySUV車，座艙陳設講究又High-tech，完全凸顯出一份時尚氣息。前後兩排高級皮椅，格外富承托力外，更備有獨立頭枕及中央手枕，而前排還輔有全方位電控，即使坐長途車都唔容易攰，車廂重有齊左右獨立恒溫冷氣、高級6碟CD音響座、原廠電子導航儀、電動天窗及前後6個安全氣袋連充氣簾幕，可謂五臟俱全！</fontstyle></spanclass></fontstyle></spanclass></p><p><spanclass><fontstyle>起跑加速　有力  &#13;<br> 日產InfinitiFX車系，除筆者測試的3.5公升版，還有頂級的4.5公升V8型號，惟後者大容積配套卻不大欣賞；反觀前者FX35裝備有一台VQ35DE引擎，其可靠出眾表現毋庸置疑外，起跑加速反應又突出，難得四輪懸掛軟硬適中又見支持力，加上原車備有主動式TractionControl、VehicleDynamicControl（VDC）裝置，重有四輪碟煞、ABS連EBD，還有BA輔助，揸車就夠晒安全啦！&#13;<br> &#13;<br> <b> 好流線車尾</b> &#13;<br> 1.兩旁配備水滴形門邊電鏡外，重有車頂行李架配搭。&#13;<br> &#13;<br> 2.備有多盞式LED尾燈組合，夜間行車份外sharp。&#13;<br> &#13;<br> 3.特大弧形尾玻璃設計，配埋原廠尾定翼好有動感。</fontstyle></spanclass></p><p><spanclass><fontstyle>至Hi-tech內櫳  </fontstyle></spanclass></p><p><b> NissanInfinitiFX35Profile</b> &#13;<br> 引擎：3498ccV6DOHC&#13;<br> 馬力：280ps/6200rpm&#13;<br> 扭力：37.4kgm/4800rpm&#13;<br> 傳動：5前速半自動波，恒式四驅&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：265/60R18BridgestonePotenzaRE92A&#13;<br> 尺碼：4803×1722×1651mm&#13;<br> 軸距：2850mm；車重：1896kg&#13;<br> 查詢：合誠汽車（23688235）&#13;<br> 新車售價：約$420,000起</p><p><spanclass><fontstyle>同級對手比較  &#13;<br> <spanclass><fontstyle>凌志RX300  &#13;<br> 點睇：近期另一款備受追捧的CitySUV車，設備High-tech，可媲美轎車。&#13;<br> 車價：$394,890</fontstyle></spanclass></fontstyle></spanclass></p><p><spanclass><fontstyle>福士Touareg3.2V6  &#13;<br> 點睇：一輛擁有全天候個性的四驅SUV車，個性獨特且講求能耐可靠。&#13;<br> 車價：$550,000起</fontstyle></spanclass></p><p><spanclass><fontstyle>寶馬X53.0iA  &#13;<br> 點睇：一款追求高性能的On-road四驅SUV車，勝在操控容易，而且夠晒台型。&#13;<br> 車價：$578,000</fontstyle></spanclass></p></body></html>