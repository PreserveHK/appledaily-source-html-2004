<html><header><meta charset="utf-8"><title>大衛寶兒膊頭劇痛腰斬個唱</title></header><body><h1>大衛寶兒膊頭劇痛腰斬個唱</h1><p>已經五十七歲嘅大衞寶兒（DavidBowie）近期馬不停蹄四圍做巡迴演唱，不過前日佢喺捷克布拉格演唱期間，個膊頭忽然好痛，所以唱得一個鐘頭多啲，就被迫提早收工，不過佢都有向在場歌迷致歉。其實寶兒上個星期喺挪威開個唱時，已經俾人用波板糖掟中隻眼，搞到佢猛咁鬧人，𠵱家又忽然受傷，都可算流年不利。</p></body></html>