<html><header><meta charset="utf-8"><title>過百萬超級跑車大冧價</title></header><body><h1>過百萬超級跑車大冧價</h1><p>每次講起DreamCar，十個有九個首選都會係超級跑車，保時捷、林寶堅尼、雅士頓馬田……雖然架架講緊都要過百萬，但依然不乏捧場客，有見及此，今日特別為各位車迷精選幾部保養佳嘅二手跑車，無論你係得個「恨」字或者真係打算擁有一部，都不妨睇睇，前者可望梅止渴，後者話唔定真係可以揀番架DreamCar！&#13;<br>&#13;<br>記者：黃婉冰　攝影：楊錦文　&#13;<br>車輛提供：車城（28936126）</p><p><spanclass><fontstyle>保時捷996Turbo軚環轉波夠跑格  &#13;<br> 雖然新一代997將會於12月空降到港，但依然有唔少人力撐996，若然你都係fans又想買番架，睇吓呢架啱唔啱心水？軚環轉波、天窗、電動尾翼、皮椅樣樣齊，內外新淨，但美中不足嘅係牌費已經過期。&#13;<br> &#13;<br> 引擎容積：3600cc&#13;<br> 行車里數：7000km&#13;<br> 製造及登記年份：2002&#13;<br> 當年車價：$1,800,000&#13;<br> 二手價：$1,330,000</fontstyle></spanclass></p><p><br> &#13;<br> <spanclass><fontstyle>林寶堅尼Diablo6.0VT棍波車里數少  &#13;<br> 黑色狂牛，外形已經夠煞食，馬力輸出達550匹，路上狂牛並非浪得虛名，雖然車齡已有三年，但只係行咗6000km，外表保養亦唔差，車廂設備齊料，但屬棍波車，揸慣自動波最好另作他選。&#13;<br> &#13;<br> 引擎容積：5992cc&#13;<br> 行車里數：6000km&#13;<br> 製造及登記年份：2001&#13;<br> 當年車價：$2,580,000&#13;<br> 二手價：$1,680,000</fontstyle></spanclass></p><p><br> &#13;<br> <spanclass><fontstyle>瑪莎拉蒂3200GTAssettoCorsa黑車身配啡內櫳  &#13;<br> 車款斯文經典，全黑車身襯全淺啡色內櫳，內外一樣咁搶眼，最難得係全車真皮內櫳光潔如新外，座椅還有記憶調校系統，有埋發熱功能，冬天暖笠笠，370匹馬力，V8引擎，經過改良後，引擎表現發揮得更好，怕過大馬力揸唔掂，可以考慮呢架！&#13;<br> &#13;<br> 引擎容積：3217cc&#13;<br> 行車里數：8000km&#13;<br> 製造及登記年份：2001&#13;<br> 當年車價：$1,080,000&#13;<br> 二手價：$588,000</fontstyle></spanclass></p><p><spanclass><fontstyle>平治SL500硬頂電篷保養佳  &#13;<br> 要型仔，呢架SL500會更適合，前後原廠泵把連氣霸、霧燈，兩對雙出式氣喉，賣相跑格盡露，車廂設備同樣高檔，硬頂電篷、電動真皮座椅、電話裝置，牌費到今年11月，保養猶如新車。&#13;<br> &#13;<br> 引擎容積：4966cc&#13;<br> 行車里數：8000km&#13;<br> 製造及登記年份：2002&#13;<br> 當年車價：$1,355,000&#13;<br> 二手價：$1,280,000</fontstyle></spanclass></p><p><spanclass><fontstyle>雅士頓馬田DB7VantageConvertible㩒掣操控好Easy  &#13;<br> 屬DreamCar排行榜頭號目標，內櫳全真皮鑲嵌，保養不俗，電篷、KeylessGo，全部一按即掂，加埋半自動波，操控容易，女仔都「舞」得掂，牌費到12月，對DB7情有獨鍾嘅，不妨諗諗！&#13;<br> &#13;<br> 引擎容積：5935cc&#13;<br> 行車里數：1000km&#13;<br> 製造及登記年份：2003&#13;<br> 當年車價：$2,130,000&#13;<br> 二手價：$1,980,000</fontstyle></spanclass></p></body></html>