<html><header><meta charset="utf-8"><title>小池榮子萌生退意轉打摔角</title></header><body><h1>小池榮子萌生退意轉打摔角</h1><p>日本性感女星小池榮子近日人氣大不如前，有份演出嘅日劇又唔多收得，據噚日出版嘅爆料雜誌《週刊新潮》所講，榮子重有意退出日本藝能界㖭！據雜誌所講，榮子因為眼見同門師妹MEGUMI出唱片做歌手，而佐藤江梨子最近又因為電影《CUITEHONEY》而人氣急升，搞到佢對娛樂圈心淡晒，重心郁郁想轉行做女子摔角手咁話。</p></body></html>