<html><header><meta charset="utf-8"><title>電腦新產品：<br>HP+Intel首部Prescott電腦超爽</title></header><body><h1>電腦新產品：<br>HP+Intel首部Prescott電腦超爽</h1><p>買電腦同買衫買鞋唔同，是否合心水因人而異，不過講到買機時嘅首要考慮條件，用家必然先着眼電腦用邊款處理器，作為電腦嘅心臟，處理器嘅表現直接影響電腦嘅速度同穩定性，地位超然！最近HP就推出首套採用IntelPrescott處理器嘅Paviliont489hk電腦組合，HP加Intel兩大電腦品牌，當然份外予人信心。&#13;<br>記者：許福合&#13;<br>攝影：伍慶泉&#13;<br>ImageGirl：Kennis</p><p>雖然最近筆記簿電腦大熱，對Desktop構成唔小威脅，不過講到功能以至擴充性，還是Desktop電腦佔有優勢，而且若想享用到最新科技，好似今次主角Prescott處理器（P4-E），暫時亦只有喺Desktop上先有得玩。&#13;<br> &#13;<br> <spanclass><fontstyle>新P4核心技術  &#13;<br> Intel嘅P4推出已有一段長時間，若將現時P4與初推出時相比，其實已有頗大分別，事關每隔半年到一年，Intel就會將P4大幅改良，推出新嘅P4核心，t489hk率先採用嘅Prescott，就係新核心代號，亦即巿面剛推出嘅P4籸，時脈為3GHz。Prescott用上唔少新招數去提高效能，例如將L2快取記憶體容量提高至1MB及支援更全面嘅SSE3指令集，配合原有嘅800MHz外頻及Hyper-Threading技術，t489hk用家即可優先享用新一代P4嘅速度感。</fontstyle></spanclass></p><p><spanclass><fontstyle>數碼娛樂中心  &#13;<br> 用上咁強勁嘅處理器，加埋512MBDDR400記憶體，若果只係用嚟打吓文件，睇睇網頁實在有啲大材小用！首先就由t489hk機身外睇到內，打開機面面板，就會見到7合1讀卡器，可讀晒最主流嘅7款記憶卡，旁邊還設有USB及IEEE1394介面，數碼玩家要入相或接駁各種器材都非常方便。&#13;<br> 轉一個圈，睇埋機背，更見到內置TVTuner卡，除咗用嚟接收電視，更可以經S-Video及色差線接駁各種影音器材，而且t489hk更有軟件提供數碼錄影，加上採用ATIRADEON9200顯示卡，有足夠資格成為私人數碼娛樂中心。</fontstyle></spanclass></p><p><spanclass><fontstyle>8分鐘燒DVD  &#13;<br> 用DC或DV拍得嘅傑作，亦唔使擔心冇位放，事關t489hk用上一個特大硬碟，容量高達160GB，要塞滿佢都唔係一件簡單嘅事，嚟緊幾年都足夠使用。&#13;<br> 另外更用上雙光碟機設計，除咗DVD機外，更設有8倍速DVD+R/RW，係現時最高速嘅DVD燒錄機，用嚟備份資料就最方便，即使燒一隻4.7GBDVD，亦只需要8分鐘，兩個杯麵嘅時間就可以自製DVD影碟。t489hk功能比一般嘅桌面電腦都齊全得多，要有部強勁電腦，算係近期首選。</fontstyle></spanclass></p><p>PROFILE&#13;<br> 處理器：P4-E3GHz&#13;<br> 記憶體：512MB&#13;<br> 硬碟：160GB&#13;<br> 顯示卡：ATIRADEON9200&#13;<br> LCD：15吋&#13;<br> 光碟機：16×DVD及8×DVD+R/RW&#13;<br> &#13;<br> 抵讚：規格強勁，以Prescott最搶眼。&#13;<br> 要彈：機箱較佔位，要多啲位擺放。&#13;<br> &#13;<br> HPHK　查詢電話：800938833&#13;<br> </p></body></html>