<html><header><meta charset="utf-8"><title>一味窩輪：招商局有勢9264抵買</title></header><body><h1>一味窩輪：招商局有勢9264抵買</h1><p>個市輕輕鬆鬆又破前日高位，恒指收13928，重磅藍籌郁多一郁，恒指就見萬四。上鋪見萬四，係01年3月嘅事。&#13;<br> 招商局（144）成交由5球增至12球，收11.45元，升25仙，成交量話畀人知隻股有機會繼續去，諗吓揸啲Call輪，對象係9264，8月到期，輪價26.5仙，溢價6.1%，槓桿率4.3倍。另1件熱門輪9276，壽命長3星期，槓桿率6倍多啲，但溢價12.7%，冇9264咁抵食。&#13;<br> 電盈（008）收6.25元，升10仙。第日中聯系統（757）改名做和記環電，凸顯做固網電話生意嘅性質，PE高到半空，電盈拍埋去抵好多。吼吓Call輪，差唔多冇得好揀，得隻9791，溢價0.3%，爆炸力係弱啲，槓桿率得3.5倍，其他輪數據更加唔靚。<br> &#13;<br> <spanclass>恒地輪9215數據靚 &#13;<br> 樓市繼續睇好，未有咁快出現泡沫，賣樓股有上升空間，恒地（012）收39.90元，升30仙，上破40元後睇高些少，望吓Call輪有着數，主角係9215，5月夠鐘，輪價57仙，溢價1.7%，槓桿率7倍。其他恒地Call輪條件，冇隻夠呢隻靚。&#13;<br> 冠軍（092）配股，收1.69元，散13仙。公司輪2315收56仙，散6仙，1年期，溢價32.5%，槓桿率3倍，博唔過，要博都應該揀正股。&#13;<br> 章盛</spanclass></p></body></html>