<html><header><meta charset="utf-8"><title>寵物花園：<br>不滿賽果誓死公投</title></header><body><h1>寵物花園：<br>不滿賽果誓死公投</h1><p>無鬆踭、無扯衫、無爭排位，三十多隻狗狗競逐「最佳寵物造型」大獎，三甲順利誕生。不過有比賽的地方，就有是非：一個以為可以翻手為雲、覆手為雨的黑手企圖影響賽果，究竟邊個喺度「狗狗震」？我哋又使唔使重新公投改寫結果呢？&#13;<br>記者：邵超&#13;<br>攝影：楊錦文	</p><p><spanclass><fontstyle>「最佳寵物造型」賽果  &#13;<br> （左至右）&#13;<br> 季軍：小黑&#13;<br> 冠軍：Kobby、Oscar&#13;<br> 亞軍：小白&#13;<br> 季軍：Bobby</fontstyle></spanclass></p><p>狗狗震的真兇只有一個──天啊！當日天晴，間中密雲，海有中浪，被迫改變往西貢的航道，轉戰南丫島，海浪拋得人狗暈陀陀，眼花，嘔吐，部份人包括小記面對豐富自助餐而被迫不動容（好想食雞翼！）影響小記觀賞可愛狗狗的花生騷事小，嚴重影響狗隻及主人賽前的心理質素事大，真係俾個天玩殘。幸好經過冰凍海水的洗禮，人狗精神為之一振，狀態回勇，比賽的時間亦到啦！&#13;<br> &#13;<br> <spanclass><fontstyle>造型有驚喜  &#13;<br> Eukanuba替會員搞了這個別開生面有埋比賽同寵物護理示範的「貓狗海上暢遊」，不過可能由於驚住暈船浪的關係，見狗不見貓。沒關係！初時以為比賽似花生騷多過創意比賽，原來不少狗主人真係有花過心思，真係幾難分名次，就等小記披露一下冠軍、亞軍和雙季軍得獎背後鮮為人知的資料，大家都來評評分！</fontstyle></spanclass></p><p><spanclass><fontstyle>冠軍：旅行孖寶  &#13;<br> 年齡：Oscar2歲半、Kobby9個月&#13;<br> 品種：喜樂蒂牧羊&#13;<br> 得獎原因：同Twins一模一樣咁靚，符合活動主題&#13;<br> 置裝費：每套約$200&#13;<br> 點解戴帽：「今日去旅行，所以幫牠們戴帽揹背囊。」</fontstyle></spanclass></p><p><br> &#13;<br> <spanclass><fontstyle>亞軍：粉紅天使  &#13;<br> 年齡：1歲半仔&#13;<br> 品種：比熊&#13;<br> 得獎原因：天衣無縫&#13;<br> 置裝費：$20&#13;<br> 點解要做粉紅天使：「天使翼得黑色、白色同粉紅色，唔想咁普通，咪揀粉紅色囉。」</fontstyle></spanclass></p><p><br> &#13;<br> <spanclass><fontstyle>雙季軍：工程師+火雲邪神  &#13;<br> <b> 工程師</b> &#13;<br> 年齡：3歲仔&#13;<br> 品種：哥基&#13;<br> 得獎原因：型&#13;<br> 置裝費：玩具工具$10?包，WinniethePooh帽及Montbell風褸（忘記價錢）&#13;<br> 點解扮工程師：「喺灣仔街市買咗包玩具，覺得日本買嗰件風褸都幾似工作服，咪掛晒上身。」&#13;<br> &#13;<br> <b> 火雲邪神</b> &#13;<br> 年齡：10歲&#13;<br> 品種：唐狗&#13;<br> 得獎原因：夠煞氣&#13;<br> 置裝費：不詳&#13;<br> 點解扮火雲邪神：「係突然靈感，皇冠係以前買落，今年萬聖節買咗件新袍，襯埋都唔錯。」</fontstyle></spanclass></p><p><br> &#13;<br> <spanclass><fontstyle>落選狗民Cosplay  </fontstyle></spanclass></p><p><br> &#13;<br> <spanclass><fontstyle>賽後花絮  </fontstyle></spanclass></p></body></html>