<html><header><meta charset="utf-8"><title>新車速報：<br>着數版維他奶車價不變設備Upgrade</title></header><body><h1>新車速報：<br>着數版維他奶車價不變設備Upgrade</h1><p>鈴木GrandVitaraXL7，一向係七人四驅車中嘅抵買之選，有齊全4×4陣式底架、選擇式四驅系統等配備，22萬呢個車價確實幾吸引。最近本港代理更賣大包，車價不變卻新增全車皮座、車櫳桃木裝飾及前置霧燈，加加埋埋慳起碼2萬蚊，不過呢架變相減價嘅特別版維他奶只限售10部。&#13;<br>記者：馬慶武&#13;<br>攝影：蔡鴻雯&#13;<br>ImageGirl：Iren</p><p><spanclass><fontstyle>新增設備夠實際  &#13;<br> 呢部特別版Vitara無「齋版」咁齋，但係又冇Deluxe咁齊料，特別在價錢同齋版一樣賣22萬，但內櫳就比較豪華舒適。車身只加裝上實用嘅高亮度霧燈，感覺係着數得嚟好實際，絕對好過送條尾翼畀你，裝咗又唔係特別靚，用又好似用唔着咁。總括一句，今次加增嘅裝備，全部都可以直接提高駕駛者同乘客們嘅駕乘享受。&#13;<br> &#13;<br> <br> &#13;<br> <spanclass><fontstyle>其他設備  </fontstyle></spanclass></fontstyle></spanclass></p><p><br> &#13;<br> <spanclass><fontstyle>內櫳豪華更有Class  &#13;<br> 車廂陳設可算係今次特別版嘅最大變動，全車換上真皮座椅，比起齋版本身嘅絲絨座椅襟用好多，而且好睇好坐，尤其嚟緊冬天天氣較凍，坐皮椅軟啲暖啲歎好多。另外車廂內增加了大量真皮及桃木裝飾，中控台、波棍、軚盤、門邊按鈕通通有桃木包邊，豪華氣派湧住出嚟，感覺上同齋版完全唔同級數。&#13;<br> &#13;<br> <br> &#13;<br> <spanclass><fontstyle>增值裝備  </fontstyle></spanclass></fontstyle></spanclass></p><p><b> SuzukiGrandVitaraXL-7Profile</b> &#13;<br> 引擎：2736ccV6DOHC&#13;<br> 馬力：184ps/6000rpm&#13;<br> 扭力：25.5kgm/3300rpm&#13;<br> 傳動：五前速自動波&#13;<br> 懸掛：（前）麥花臣（後）五連桿&#13;<br> 制動：（前）通風碟（後）鼓式&#13;<br> 輪胎：235/60R16&#13;<br> 尺碼：4760×1780×1740mm&#13;<br> 軸距：2800mm&#13;<br> 車輛提供：香島汽車（23320091）&#13;<br> 新車售價：$220,000</p><p><br> &#13;<br> <spanclass><fontstyle>其他四驅七人車  &#13;<br> <spanclass><fontstyle>寶馬X32.5i$478,000  &#13;<br> 比起同廠X5較有年輕活力感，一台2.5公升直6引擎，最大馬力輸出達192匹，加上X-Drive四驅操控，可應付全天候環境。&#13;<br> &#13;<br> <spanclass><fontstyle>三菱Pajero3.0$359,800  &#13;<br> 大路之選，3000cc排氣量，最大馬力輸出181匹，極受香港四驅車迷歡迎。</fontstyle></spanclass></fontstyle></spanclass></fontstyle></spanclass></p></body></html>