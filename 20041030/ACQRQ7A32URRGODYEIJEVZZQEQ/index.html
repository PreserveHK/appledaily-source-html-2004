<html><header><meta charset="utf-8"><title>今日開倉：<br>長袖米奇半價益潮友</title></header><body><h1>今日開倉：<br>長袖米奇半價益潮友</h1><p>米奇老鼠自從與本地潮店I.T玩Crossover後，人氣旺盛。再加上近期備受明星力捧，更將其身價推向高峯，今次開倉就有米奇長袖Tee，以半價開倉清貨，$140就買到一件，秋涼天氣最啱着。波鞋方面，鱷魚皮及蛇紋波鞋大熱，當中NikeHTMAirForceOne只賣$999，平過炒價一半有多，而asics新款蛇紋波鞋更低過5折，絕對係入貨心水之選。&#13;<br>&#13;<br>記者︰陳漢威　攝影︰周旭文　&#13;<br>Models︰Dicky、Steven（CoolFactory）</p><p><spanclass><fontstyle>珠片米奇  &#13;<br> 翻開各大娛樂雜誌或娛樂版，都見到各大潮星都着住件米奇Tee見人，可見今年米奇勁Hit。長袖黑Tee突出珠片嘅閃令令造型，無論單着或者加多件外套，都一樣咁引人注目。&#13;<br> 原價︰$280　特價︰$140</fontstyle></spanclass></p><p><spanclass><fontstyle>米奇插畫  &#13;<br> 這件純白色的米奇長袖Tee，雖然無珠片米奇咁耀目，但插畫米奇可愛到暈，加上蠟筆的繪畫手法，簡約又富童真，絕對是女士們頭號必掃之選。&#13;<br> 原價︰$280　特價︰$140</fontstyle></spanclass></p><p><spanclass><fontstyle>世界和平厚身衞衣  &#13;<br> LRG的設計一向以平息戰爭及愛好環保為主，今次推出呢件厚身衞衣，用上純棉製造，相當保暖。&#13;<br> 原價︰$399　特價︰$150</fontstyle></spanclass></p><p><spanclass><fontstyle>潮着Oversize  &#13;<br> 美國牌子etnies一直奉行簡單就是型嘅設計宗旨，這件黑色衞衣外形夠Cool，加上Oversize嘅設計，絕對襯晒你條牛仔褲。&#13;<br> 原價︰$399　特價︰$150</fontstyle></spanclass></p><p><spanclass><fontstyle>adidas三間Jacket  &#13;<br> adidas開胸拉鏈Jacket，今次衫袖三間轉玩紅白兩色，加埋adidas最經典嘅三葉商標，絕對係oldskool之選。襯番條secondhand牛仔褲再加對復刻波鞋，型！&#13;<br> 原價︰$420　特價︰$250</fontstyle></spanclass></p><p><spanclass><fontstyle>熱着波鞋  </fontstyle></spanclass></p><p><spanclass><fontstyle>Nike潮民熱捧  &#13;<br> 呢對NikeHTMAirForceOne，當初推出市面就引起大批Fans排隊搶購，皆因外形夠黑夠Tough，鱷魚皮又夠潮，加上潮流雜誌熱捧，炒價曾達三千以上，如今一千有找，一於帶定Cash將佢掃返屋企！&#13;<br> 原價︰$1,500　&#13;<br> 特價︰$999</fontstyle></spanclass></p><p><spanclass><fontstyle>潮足十年  &#13;<br> 縱橫潮界十年而唔Out，呢對NewBalance576嘅受歡迎程度絕對毋庸置疑。只要大家行街時低頭望一望周圍腳邊，可能已經見到佢嘅蹤影。今次開倉有多個顏色選擇，未有嘅你不妨買對傍身。&#13;<br> 原價︰$1,250　&#13;<br> 特價︰$499-$699（視乎顏色而定）</fontstyle></spanclass></p><p><spanclass><fontstyle>新進蛇紋  &#13;<br> 要數近期新款嘅蛇紋波鞋，一定要提呢對由asics推出嘅鞋款。鞋身蛇紋造型加上asics招牌Pattern，再配埋鞋舌嘅Japan字樣，造型實在勁Sharp。&#13;<br> 原價︰$499　特價︰$239</fontstyle></spanclass></p><p><spanclass><fontstyle>經典鞋款  &#13;<br> adidas呢對STANSMITH一直係唔少鍾意OldSkool潮人嘅最愛，皆因佢嘅設計Casual容易襯衫，簡單襯件Tee加條牛仔褲已經相當好睇。男裝雖然已經斷晒碼，只剩女裝Size依然好有號召力。&#13;<br> 原價︰$399　&#13;<br> 特價︰$250</fontstyle></spanclass></p><p><spanclass><fontstyle>外星人布鞋  &#13;<br> PRO-Keds最愛同Artists玩crossover，每對造型都各有風格。呢對用上塗鴉嘅Graphic設計，繪有大量以外星人為主題嘅圖案，着出街肯定相當特別。&#13;<br> 原價︰$399　&#13;<br> 特價︰$150</fontstyle></spanclass></p><p>開倉資料&#13;<br> 日期：即日起至11月7日&#13;<br> 時間：10:30am-7:00pm&#13;<br> 查詢電話：96493999&#13;<br> 地址：葵興大連排道2-8號力豐工業大廈8/FD室（葵興地鐵站A出口，大連排道滙豐銀行樓上）&#13;<br> 付款方法：只收現金</p></body></html>