<html><header><meta charset="utf-8"><title>4000元繡眉女士變鴛鴦眉</title></header><body><h1>4000元繡眉女士變鴛鴦眉</h1><p>為令儀容更美觀，一女士到美容中心繡眉，可是效果適得其反，出現粗幼眉，補了一次色仍無補於事，花了四千多元，換來一對「鴛鴦眉」，難以見人。</p><p>「咁貴都係買佢嘅專業，同埋補救工夫，冇諗到整到條眉一邊粗、一邊幼，重有波浪紋！」&#13;<br> 陳小姐天生眼眉較不濃密及淺幼，為了看起來精神一點，今年六月中到旺角中心的凱詩美容纖體中心繡眉。<br> &#13;<br> <spanclass>廣告寫明收費一千 &#13;<br> 她說，雜誌廣告寫明這項目只收1,000元。美容師替她繡眉時，半途稱她皮膚敏感不上色，要改用另一藥水，須多收2,500元，她迫不得已同意。繡眉完成後，她發現左右眉不對稱。&#13;<br> 「右邊眉明顯係粗啲，特別係轉角位，起碼粗多一兩行線，加上重有少許波浪紋，震吓震吓咁，望上去成個人都好唔對稱，好肉酸！」&#13;<br> 她說，美容師當時稱，待結茄後就沒有問題，如果有問題，可安排補色。至上月初，她見兩條眉仍是粗幼不均，於是再往美容中心補色。&#13;<br> 「明明話補色唔使錢，整到一半，又話上唔到色，要畀多1,100蚊用電導入色，簡直係掠水！」&#13;<br> 但她說，補完色後眉毛粗幼依舊。雖然美容中心肯替她再修整，但她已失去信心，因受不了「鴛鴦」眉之苦，要另行洗眉，相信要洗五次才脫色。&#13;<br> 凱詩美容纖體中心負責人曾小姐看過陳小姐的相片後承認，確有一邊眉粗、一邊眉幼，及深淺色的情況，但看不到波浪紋。她指以往也有客人出現同樣情況，通常可補色補救，有時甚至要做幾次才可補救到，但陳小姐卻不願再到美容中心補色。&#13;<br> 「至於深淺色，因為繡眉後等傷口結焦，甩焦嘅時間、同埋甩多少，都影響到深淺色，但係可以上嚟補色！」</spanclass></p><p><spanclass>流血多寡影響粗幼 &#13;<br> 「條眉係獨立上色，如果一邊流血多啲，一邊流血少啲，就有粗幼。佢嘅粗幼眉可能只係爭一行線，有時繡眉出現呢啲少少區別都有。」&#13;<br> 至於收費問題，曾小姐指補色不會額外收費，因客人皮膚敏感需要消腫。至於是否因「上唔到色」而多收費用，曾小姐則指首次收取的2,500元是因客人轉用級數較佳的材料，而後來的1,100元是消腫防敏感療程。&#13;<br> （○九二○○三五）<br> &#13;<br> <spanclass>專家之言：會令皮膚永久受損 &#13;<br> 皮膚科醫生黎湛暉指出，繡眉有如紋身，一針一針將染料拮入真皮，有機會令微絲血管受損，假若工具不潔或未有徹底消毒，又或染料帶有細菌，就容易令皮膚受感染。&#13;<br> 黎醫生續指，若因美容師手工差令眉毛兩邊不對稱，事後的補救工夫或會令客人的皮膚造成永久傷害。&#13;<br> 「補色分兩種，從較幼一邊眉着手，會加色整粗佢，令兩邊對稱；從較粗眉毛入手，會加入肉色染料，遮蓋繡出界顏色，呢種肉色染料日後好難洗甩。至於事後洗眉，因一般美容院唔可以用激光洗眉，需一針一針挑走滲入真皮顏料，或會令皮膚結疤，造成永久傷痕。」&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></spanclass></spanclass></p></body></html>