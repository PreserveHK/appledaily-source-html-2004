<html><header><meta charset="utf-8"><title>打工仔與老闆：<br>員工離職僱傭紀錄仍需保存</title></header><body><h1>打工仔與老闆：<br>員工離職僱傭紀錄仍需保存</h1><p>本欄是勞工處與《蘋果日報》合辦，逢星期四刊出，旨在為勞資雙方解釋有關僱傭問題，如僱主或僱員有任何疑問，可致電勞工處熱線：27171771查詢。</p><p>王老闆：咁遲嘅？舖頭生意好好呀？&#13;<br> 陳老闆：係就好喇！收工前個夥計同我講，話我計少咗一日補假嘅人工畀佢。不過我之前又冇寫低，𠵱家都唔知係唔係真係計少咗。&#13;<br> 王老闆：乜你冇紀錄㗎？&#13;<br> 陳老闆：你知啦，我舖頭咁細，夥計又唔多，老闆同打雜都係我，邊得閒做紀錄呀。&#13;<br> 王老闆：咁又唔係咁講呀。你為咗啲咁小嘅事同夥計有拗撬，佢哋做嘢都唔開心喇。&#13;<br> 陳老闆：你估我想㗎，咁有乜辦法？<br> &#13;<br> <spanclass>保存紀錄僱主有責 &#13;<br> 王老闆：其實，《僱傭條例》有指明，僱主要保存僱員過去六個月嘅工資同埋僱傭紀錄。呢啲係你嘅責任，唔可以話唔得閒做就唔做。我公司都有跟足法例，喺僱員離職後六個月重繼續保存啲工資紀錄。&#13;<br> 陳老闆：咁我都唔知要保存邊啲紀錄，又唔知點去做？&#13;<br> 王老闆：我知道勞工處出咗一本書，叫做《使用書面合約及備存工資和僱傭紀錄》，書裏面有齊常用嘅僱傭紀錄樣本，好似唔同嘅假期紀錄咁。我公司用咗呢啲樣本之後，𠵱家啲僱傭資料同紀錄都好齊全。最緊要嘅係，同夥計嘅拗撬都少咗。&#13;<br> 陳老闆：咁我可以去邊度攞到呢本書呀？&#13;<br> 王老闆：你可以去勞工處勞資關係科嘅分區辦事處免費攞番本，又或者上勞工處嘅網頁<ahref http:>www.labour.gov.hk 下載。&#13;<br> 資料提供：勞工處勞資協商促進科</ahref></spanclass></p><p>以上資料只用作說明《僱傭條例》下的相關條文，對有關法例的詮釋，應以《僱傭條例》原文為依據。如有任何爭議，則以法院的判決為最後依歸。&#13;<br> 資料提供：勞工處勞資協商促進科&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></p></body></html>