<html><header><meta charset="utf-8"><title>　　搞掂風波成個醒晒 - 李八方</title></header><body><h1>　　搞掂風波成個醒晒 - 李八方</h1><p>電訊盈科主席李澤楷同商台副主席俞琤前晚一齊去咗數碼港，睇王家衛套新戲《2046》，李澤楷一直係首映禮稀客，問到佢點解咁畀面嚟？佢話「我鍾意睇王家衛啲戲。」其實小小超都係盡吓地主之誼啦。&#13;<br> 前晚係中秋佳節，八方問李澤楷點解唔去拍拖？佢笑笑口話：「我𠵱家咪拍緊拖。」八方睇到李澤楷即刻手指指身邊嘅俞琤，又用手掂一掂俞琤嘅手踭，搞到俞琤擰歪面，重睩大對眼望住李澤楷笑一笑。&#13;<br> 俞琤同小小超老友鬼鬼，如果唔係大班事件，佢應該重同李澤楷打緊工，不過，係人都知俞小姐從未真正離開過商台，只有蔡東豪咁儍仔。佢阿姐回台坐鎮之後，已經成功清晒七君子。下個星期一，你估佢最後搵到邊個同施南生開咪？城大高級講師張楚勇是也。到時蔡文堅可以功成身退重返新聞部。「風波」平息，唔怪得俞小姐咁有閒情逸致去睇戲。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>