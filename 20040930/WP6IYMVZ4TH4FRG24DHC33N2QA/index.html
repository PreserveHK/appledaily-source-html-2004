<html><header><meta charset="utf-8"><title>　　新世界遊車河一舉兩得 - 李八方</title></header><body><h1>　　新世界遊車河一舉兩得 - 李八方</h1><p>噚日雖然係中秋節翌日假期，但彤叔（鄭裕彤）就好唔得閒，自己要去上海幫同大劉合作間百貨公司主禮，旗下嘅新世界集團亦有活動，為咗幫佢哋有份贊助嘅「慈善車隊愛心傳世界」造勢，特登喺自己個場搞咗個記者會，搵咗莫文蔚同王合喜嚟到撐場。現場所見，場面不知幾咁熱鬧，搞到八方以為去咗嘉年華！&#13;<br> 新世界集團企業傳訊總監關則輝同八方講，佢哋同聯合國兒童基金合作搞呢個籌募活動，目的係想幫助內地失學女童重返校園，而選擇以車隊由香港駛去目的地汕頭嘅形式進行，就係希望將有關訊息帶到更遠更廣泛嘅地方。&#13;<br> 車隊將會喺下月八號起程，展開為期三日嘅慈善之旅。八方記得，新世界班老細都好鍾意搞一班人遊車河之類嘅活動，搞咗好多次，但汕頭就好似未去過，總之唔係去紹興就得。&#13;<br> （圖）關則輝（後排右）同莫文蔚（中）、王合喜一齊出席慈善籌款活動，場面熱鬧到好似嘉年華咁。李潤芳攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>