<html><header><meta charset="utf-8"><title>　　蔡菜子邂逅馬大力 - 李八方</title></header><body><h1>　　蔡菜子邂逅馬大力 - 李八方</h1><p>早排有班自稱「中產三十男」嘅人喺中環掛咗張蔡素玉當選嘅贈興橫額，特別係佢哋將蔡素玉叫做「蔡菜子」，引起好大反響，結果張橫額掛咗唔夠一個禮拜，就俾人連根拔起，連掛住佢個欄杆都拆埋。&#13;<br> 點知呢班「中產三十男」又出動，喺正太子大廈路口又掛一張新橫額，今次唔只有「蔡菜子」，重玩埋民建聯主席馬力，一齊扮嫦娥同吳剛，重叫馬力做「馬大力」，而且重同「蔡菜子」起埋日本名，八方睇完真係唔知呢班人想攞景定係贈興，不過若果「蔡菜子」係嫦娥，怕且當日后羿一早畀粒長生不老藥佢食，點解，心照啦！&#13;<br> （圖）「蔡菜子」邂逅「馬大力」橫額，喺正太子大廈馬路口，係人過馬路都見到，真係唔知可以掛得幾耐。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>