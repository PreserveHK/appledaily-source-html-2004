<html><header><meta charset="utf-8"><title>首部OLEDPDAVZ90大玩娛樂</title></header><body><h1>首部OLEDPDAVZ90大玩娛樂</h1><p>宣布停止開發歐美版Clie的SONY，世人都渴望知道其日版新機有幾勁，最新PEG-VZ90於25號正式在日本開賣，香港亦火速運到，睇睇呢部號稱全球最大面積量產型OLEDPDA，點樣比傳統TFT顯示器機種優勝，再加上大型橫度伸縮機身，當PDA用實在暴殄天物，睇戲睇相先至係「正常用法」！&#13;<br>&#13;<br>記者、攝影：劉耀祥&#13;<br>ImageGirl：Samantha&#13;<br>鳴謝：BrandoWorkShop</p><p><b> Profile</b> &#13;<br> 作業系統：PalmOS5.2.1&#13;<br> 處理器：HandheldEngine123MHz&#13;<br> 顯示器：320×480像素/65,536色&#13;<br> 記憶體：64MBRAM/95MBROM&#13;<br> 電池：內置充電池&#13;<br> 體積：109×87×23mm&#13;<br> 重量：270g&#13;<br> &#13;<br> 以往不論推出歐、美、日版新Clie，推出當日已經可以有水貨喺香港現身，不過今次VZ90就較為例外，因為其售價高達約95,000日圓（約港幣$6,600），搞到各大PDA店舖都唔敢輕舉妄動。今日呢部亦只屬私人引入，現時都未有街舖有得賣住。</p><p><spanclass><fontstyle>外形好睇唔好食  &#13;<br> 自SONY推出Clie之時，已表明Clie走嘅係娛樂PDA路線，但係今次VZ90就完全極為偏重於娛樂功能，與PDA功能似乎已經愈走愈遠。就連機身上四個招牌式快速掣亦改為睇戲、睇相、聽歌及ClieLauncher。吸取UX50的經驗，今次橫度畫面終可轉為直度，不過就只係「限量供應」，只限ClieLauncher可轉為直度，其餘一律「橫眼相看」，加上JogDial及Back掣改為機身中間，合上機身之後更加連影都唔見，打開部機又大部又唔好揸，絕對係好睇唔好食之設計。而OLED顯示與TFT機種最大不同之處，就係大部份畫面都以黑底顯示，唔似TFT隨時都係白底，用家要花少少時間適應。</fontstyle></spanclass></p><p><spanclass><fontstyle>播片流暢聲夠響  &#13;<br> VZ90主打多媒體影音，所以機內亦裝有全新程式「MediaLauncher」，睇戲睇相聽歌全部一個程式搞掂。而介面設計亦充份發揮SONY特色，有型又有款。雖然處理器用上HandheldEngine123MHz，不過開啟影片檔亦相當流暢，試播機內一套戰鬥機片段，亦無窒吓窒吓，支援多種影片格式，MPEG1、MPEG4及QuickTime都唔係問題。而機身設有MemoryStick及CompactFlash插槽，就算CF亦可直讀卡內資料，聽MP3或者睇相更加方便。而且機面兩側同時裝有喇叭，睇戲聽歌都聲量十足。最後VZ90亦支援無線網絡802.11b，可惜仍然未有藍芽，較為可惜。</fontstyle></spanclass></p><p><spanclass><fontstyle>PDA大芒精選  &#13;<br> 想搵部大畫面嘅PDA，無論係PalmOS或者PocketPC作業系統，都有推出大畫面或者高解像度嘅機種，想睇靚相話咁易！</fontstyle></spanclass></p><p><spanclass><fontstyle>輕觸設計HPiPAQhx4700  &#13;<br> 高階機種設有輕觸式TouchPad設計，突破PDA一味靠支筆嘅概念，兼且支援640×480像素顯示。&#13;<br> 規格：WindowsMobile2003、624MHz處理器、192MBRAM、4吋顯示器&#13;<br> 售價：$4,980（a）</fontstyle></spanclass></p><p><spanclass><fontstyle>百萬鏡頭&#13;<br> ASUSMYPALA730  &#13;<br> 內置130萬像素影相鏡頭，兼且支援640×480像素顯示，用嚟睇相更加靚之餘，睇網頁亦好方便。&#13;<br> 規格：WindowsMobile2003、520MHz處理器、64MBRam、3.7吋顯示器&#13;<br> 售價：$4,180（a）</fontstyle></spanclass></p><p><spanclass><fontstyle>伸縮機身&#13;<br> PalmOneTungstenT3  &#13;<br> PalmOne現時唯一具有320×480像素顯示之機種，伸縮式機身設計，採用虛擬手寫區設計，兼且支援藍芽。&#13;<br> 規格：PalmOS5.2.1、400MHz處理器、64MBRAM、320×480像素顯示&#13;<br> 售價：$2,480（b）&#13;<br> &#13;<br> 查詢（a）PROCOMM（21210362）（b）Worldgate（23568709）</fontstyle></spanclass></p></body></html>