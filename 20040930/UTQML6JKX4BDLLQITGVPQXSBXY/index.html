<html><header><meta charset="utf-8"><title>　　康文署停車場外判抵讚 - 李八方</title></header><body><h1>　　康文署停車場外判抵讚 - 李八方</h1><p>泳池紅蟲事件康文署失晒分，但佢哋有啲政策唔錯，好似將旗下運動場、公園嘅停車場私營，變成收費車場。八方早前睇有線《有理取鬧》，批評康文署外判停車場收費，令租場人士冇車位用。有線呢個節目素來水準高，但今次嘅觀點就有啲問題。&#13;<br> 過去十年，八方每個星期都揸車去幫襯康文署旗下嘅運動場，對佢哋嘅「泊車安排」，自問夠資格分析一吓。如果個場有車位，而又唔收錢，啲車位通常喺度曬太陽，或者畀極少數官方車用，租場人士唔使旨意有得用。政府唔止浪費資源，更令有車但冇位泊嘅市民唔敢去租場。咁點搞？好簡單，商業經營，收錢，先到先泊，一天光晒。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>