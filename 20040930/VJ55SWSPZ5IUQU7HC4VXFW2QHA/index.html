<html><header><meta charset="utf-8"><title>先嗒仲根霞寫真再睇新劇</title></header><body><h1>先嗒仲根霞寫真再睇新劇</h1><p>日本性感女星仲根霞今日推出全新寫真DVD《予感~face~》，入面除咗有霞妹嘅性感靚樣之外，重拍低佢扮鬼扮馬嘅可愛一面，而霞妹亦會喺下月三號為DVD舉行握手會，同男fans作近距離接觸。另一方面，霞妹同女星飯島直子合演嘅日本NHK電視台新劇將會喺下月八號播出，睇怕喺呢個秋天霞妹都相當唔得閒。</p></body></html>