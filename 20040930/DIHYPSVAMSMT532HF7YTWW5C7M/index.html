<html><header><meta charset="utf-8"><title>　　吳光正阿媽九十大壽大排筵席 - 李八方</title></header><body><h1>　　吳光正阿媽九十大壽大排筵席 - 李八方</h1><p>中央全面插手香港政改發展之後，董建華已被人廢咗武功，變咗特區嘅象徵式領袖，大事管不了，小事不願管。老董亦知大勢，23條一定不會做，總之保住呢兩年幾，希望餘下嘅日子平平穩穩，搞番掂啲經濟，少啲噓聲，就靜雞雞離場。&#13;<br> 至於第一屆跑輸畀老董嘅已故船王包蛇女婿吳光正，韜光十年，大有捲土重來之勢。大班放料話佢會入行政會，同其他對手如唐唐、煲呔、阿瑟王、肥平以及振英哥一齊操練，實行困獸鬥，呢個消息愈聽愈堅。&#13;<br> 一位喺當年投票畀老董嘅人士同八方講，佢識咗吳家好耐，吳光正參加特首選舉，吳老太曾經親自打電話畀佢為個仔拉票，佢本來都好想投吳一票，但係老董當時個勢好勁，冇得講。如果今次吳光正又出賽，佢就話可能要諗諗，係咪要還番個人情畀佢阿媽。聽聞吳老太冇耐前剛慶祝九十大壽，在尖沙嘴自己間酒店大排筵席，好多賓客呢。&#13;<br> （圖）吳光正太太係已故船王包玉剛個女，吳老太亦大有來頭。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>