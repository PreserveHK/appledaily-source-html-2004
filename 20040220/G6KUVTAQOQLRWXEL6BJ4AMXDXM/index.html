<html><header><meta charset="utf-8"><title>精明消費：<br>換新浴簾趕走細菌	</title></header><body><h1>精明消費：<br>換新浴簾趕走細菌	</h1><p>「每平方吋的浴簾可以滋長超過10億粒細菌」──日前有美國學者發表如此驚人的研究報告，好恐怖啫！雖然被發現的細菌對身體健康的人士問題不大，但若屋企有長者或長期病患者，就可能有麻煩喇。所以從今日起要勤啲清洗浴簾乃必然之事，而為了讓各位可以有個更健康的沐浴環境，以下即時搵嚟多款樣靚料正的浴簾，以後大家一定要記得定期更換，安全乾淨咁沖個靚涼！&#13;<br>&#13;<br>記者：張銘恩、何善華&#13;<br>攝影：林栢鈞&#13;<br>模特兒：Dicky（RichStrategy）</p><p><spanclass><fontstyle>膠質浴簾款靚選擇多  &#13;<br> 膠質浴簾容易用清水抹淨，款式既美觀又多選擇。但匿藏於膠質浴簾內的細菌亦特別多，如發現浴簾出現黑色霉菌，便要立即更換浴簾。&#13;<br> 每天要用1:99漂白水或70%的酒精清潔及徹底消毒，然後自然風乾，咁就保證沖涼時，浴簾唔會有細菌喇！</fontstyle></spanclass></p><p><spanclass><fontstyle>人造纖維夠耐用  &#13;<br> 想手感好啲，就應該選用軟身的人造纖維（尼龍）浴簾。不但輕便，最大好處係可以放入洗衣機清洗，而且比起膠質料的浴簾會較為耐用。&#13;<br> 每星期放入洗衣機清洗時，可以加入少量漂白劑加強殺菌作用，平日亦應該每日用酒精或1:99漂白水洗刷（尤其殘餘梘液位置）。當然，若能保持浴室乾爽就可以進一步防止細菌滋生！</fontstyle></spanclass></p><p>售賣點：&#13;<br> （a）Francfranc34273366&#13;<br> （b）GOD28905555&#13;<br> （c）colourliving22956881&#13;<br> （d）實惠29237010&#13;<br> （e）宜家傢俬31250888</p></body></html>