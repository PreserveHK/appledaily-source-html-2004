<html><header><meta charset="utf-8"><title>臨急抱佛腳　今晚見真章<br>關心妍狂舞15小時拮針頂實</title></header><body><h1>臨急抱佛腳　今晚見真章<br>關心妍狂舞15小時拮針頂實</h1><p>關心妍（Jade）的處女個唱將於今晚開鑼，為帶給歌迷耳目一新的感覺，Jade連日來頻與外籍女舞蹈員排練拗腰貼身舞。但Jade排舞後卻腰痠背痛，要狂捽按摩膏及針灸紓緩疼痛。</p><p>關心妍今晚假紅館舉行其處女演唱會，出道以來一直走唱家班路線的Jade，今次為了增加個唱的噱頭，除早前特地遠赴東瀛學聲樂及舞蹈外，返港後又與一班外籍女舞蹈員排舞，可惜因時間緊迫，她被迫要在十五個鐘頭內，學懂七隻歌的舞步。<br> &#13;<br> <spanclass>狂捽按摩膏 &#13;<br> Jade連日來均在銅鑼灣一間排舞室內，與外籍女舞蹈員一起練習跳貼身舞，由於當中有不少拗腰動作，對一向不擅跳舞的Jade來說可謂難度甚高，而且排舞後更腰痠背痛，要借助針灸及狂捽按摩膏來紓緩疼痛。&#13;<br> 日前Jade在電話中說：「我學呢七隻舞，頭尾加埋都係十五個鐘到，晚晚返到屋企就再睇帶，然後再練多兩、三個鐘，所以都幾辛苦，條腰好痛呀，咪要搽按摩膏同睇針灸囉！」&#13;<br> 排舞當日所見，Jade與外籍女舞蹈員有不少貼身動作，問她會否加插一些自摸動作時，Jade即說：「自摸面同自摸頸就可以，我會keep番個感覺健康啲，唔會三級嘅。」<br> &#13;<br> <spanclass>樣靚身材正 &#13;<br> Jade又透露她在跳舞環節中，雖然舞衣亦帶少許性感，但笑言屆時一定會被外籍女舞蹈員比下去，她笑道：「佢哋啲舞又跳得sexy，加上佢哋係精心挑選出嚟，樣靚身材正，我實俾佢哋比下去㗎啦。」&#13;<br> 採訪：朱倬誼　&#13;<br> 攝影：何國豪</spanclass></spanclass></p></body></html>