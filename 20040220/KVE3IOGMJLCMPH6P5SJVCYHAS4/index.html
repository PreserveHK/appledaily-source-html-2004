<html><header><meta charset="utf-8"><title>　　神槍手澳門鏵露真功夫 - 李八方</title></header><body><h1>　　神槍手澳門鏵露真功夫 - 李八方</h1><p>澳門特首何厚鏵，上台咁耐，鎮得住澳門嘅綠林人士，原來佢對槍械都有豐富嘅認識，而且係射擊高手，佢噚日視察保安部隊時，展露真功夫，當住傳媒面前，攞住支裝有瞄準器嘅MP5半自動步槍，向人形標靶連開廿幾槍，彈無虛發，槍槍中頭，華哥玩完一輪，猛話「過足癮」，跟住佢重睇埋一幕飛虎隊入屋射殺八名恐怖分子，安全救出由幾個保安部隊高官扮作人質嘅表演。嘩，鏵哥咁Man，黑社會點敢喺澳門搞嘢呀，人比人，比死人，呢亭特首，至有真材實料。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>