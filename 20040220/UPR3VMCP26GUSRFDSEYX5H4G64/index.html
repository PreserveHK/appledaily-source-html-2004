<html><header><meta charset="utf-8"><title>海外試車：<br>台灣實地測試第2代Freelander爛地王</title></header><body><h1>海外試車：<br>台灣實地測試第2代Freelander爛地王</h1><p>英國越野路華車廠推出新一代Freelander，本地代理乘時邀請咗傳媒前赴亞洲首個建於台灣高雄墾丁嘅LandRoverExperienceCentre試新車，無論On-road或Off-road表現都一流！	&#13;<br>&#13;<br>記者、攝影：李勤</p><p><spanclass><fontstyle>4種刁鑽地形實地感受  &#13;<br> 1.涉深水坑？強項吖！&#13;<br> 響深坑中激起浪花好刺激，簡直有衝浪嘅感受！</fontstyle></spanclass></p><p>2.落石階？如履平地喎！&#13;<br> 駕車拾級而下跟用腳行可謂截然兩樣，若然唔想響車內顛簸彈跳的話，就要好好控制迫力好好落斜喇！</p><p>3.過橫木階梯？勁避震！&#13;<br> 一排橫列木階，高低參差兼距離不一，但坐在座椅上感覺舒服，避震柔韌性奇佳。</p><p>4.玩搖搖板？都得！&#13;<br> 想順利通過懸空嘅搖搖板，當踏過中心點車首突然俯衝而下，感覺好拋！</p><p>一直以來，英國越野路華旗下嘅車系，均以高性能越野性見稱，主打車以Defender、Discovery同RangeRover為人所熟悉；惟廠方為要爭取年輕一輩嘅用家，早前落實推出全新Freelander車系，果然吸引到唔少有品味嘅年輕車迷所青睞；及至最近第2代嘅Freelander，一派時尚獨特味道，更較前突出㖭！&#13;<br> &#13;<br> <spanclass><fontstyle>頭泵把連防撞架最In  &#13;<br> 新款Freelander外形及尺碼跟上一代相若，惟骨子裏卻滲入有不少新車元素，其中，一對FamilyLook造型嘅雙圓高聚焦大燈，外觀吸引趨時之餘，全新一體化頭泵把連防撞架設計，既紮實又不失時尚感，而全新獨立尾燈配搭，以及四輪新款16吋跑車合金胎軨組合，亦予人成熟剛勁嘅RV風範。&#13;<br> &#13;<br> <spanclass><fontstyle>造型大變身  </fontstyle></spanclass></fontstyle></spanclass></p><p><spanclass><fontstyle>內櫳似足轎車款  &#13;<br> 外形吸引之餘，車廂鋪排十足轎車款，全新皮椅設計，重有新鋪排嘅中控台、獨立圓表同波箱陳設，皆有豪邁High-tech嘅觀感。除原廠高級6碟CD音響另附軚盤遙控操作外，香港嘅五門版本，重係HarmonKardon組合，響寬敞空間享受涼快冷氣之餘，車內四門電窗、門邊電鏡連電天窗，以及前後獨立照明，還有四周多個儲物匣，就手又好用！</fontstyle></spanclass></p><p><spanclass><fontstyle>5前速半自動加速利落  &#13;<br> 新車沿用一台2.5公升V6偈，匹配至新5前速半自動波，起跑加速都好利落，而全新懸掛配搭，予人穩妥又富支持力外，On-road走彎嘅循迹性高。難得一部針對全天候個性嘅RV身上，乘客亦能感受有出眾車廂隔音效果。&#13;<br> 此外，部車本身除備有恒式四驅，重有主動式ETC系統，以及下坡用嘅HDC裝置，還有四輪高效能碟煞、ABS連EBD組合，予人更放心又可靠。</fontstyle></spanclass></p><p><spanclass><fontstyle>亞洲首個越野中心可試多款車種  &#13;<br> 全亞洲首個國際級越野中心，位處台灣高雄屏東縣恒春鎮內，設有17道英國原版設計嘅Off-road越野關卡，以及符合國際標準嘅越野場地，供學習各種Off-road技巧之餘，重有機會駕駛多款越野路華車種，挑戰個人極限㖭！有興趣嘅車迷，欲到台灣旅遊，又想一嘗Off-road滋味的話，不妨致電08-8869999查詢。</fontstyle></spanclass></p><p>記者評語：設備升晒級&#13;<br> 新車變得時尚有型之餘，設備重全面提升，更具玩味享受外，一份越野性能剛柔兼備，完全表露出全天候個性來。</p><p><spanclass><fontstyle>越野路華Freelander五門規格  &#13;<br> 引擎：2497ccV6DOHC&#13;<br> 馬力：177ps/6250rpm&#13;<br> 扭力：24.5kgm/4000rpm&#13;<br> 傳動：5前速半自動波，恒式四驅&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：215/65R16Michelin4×4Synghrone&#13;<br> 尺碼：4437×1809×1828mm&#13;<br> 軸距：2557mm；車重：1562-1650kg&#13;<br> 0-100公里：10.3秒；極速：182km/h&#13;<br> 平均耗油：12.4L/100km&#13;<br> 新車售價：$318,000&#13;<br> 查詢：越野路華香港（27132383）</fontstyle></spanclass></p></body></html>