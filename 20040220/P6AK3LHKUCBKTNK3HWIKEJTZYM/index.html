<html><header><meta charset="utf-8"><title>電腦新產品：<br>手提電腦勁敵東芝TabletPC僅重2kg</title></header><body><h1>電腦新產品：<br>手提電腦勁敵東芝TabletPC僅重2kg</h1><p>TabletPC採用嘅特別設計，提供嘅功能可謂介乎筆記簿電腦與PDA之間，既有媲美筆記簿嘅全面功能，又可以學PDA一樣於屏幕上書寫，簡化輸入程序。Toshiba最新嘅PortegeM200TabletPC，更係「入得廚房，出得廳堂」，既玩得又用得，無論係學生哥定上班族都同樣啱用。&#13;<br>&#13;<br>記者：許福合　攝影：陳偉強　ImageGirl：Mandy</p><p>今次Toshiba呢部M200TabletPC特別着重流動性，全機重量只有2kg，對比其他機種約3至4kg，差不多輕一半，而且規格一啲都冇偷工減料，仍然提供鍵盤及TouchPad，所以單從外表睇，M200同Notebook冇乜分別，要用落先會發覺其優點所在。</p><p><spanclass><fontstyle>最高規格TabletPC  &#13;<br> 要成為一部工作娛樂兼備嘅TabletPC，效能當然要達到一定水平，M200相信不會令用家失望，採用Centrino規格，處理器更用上1.5GHz，配合512MBDDR記憶體，效能相當強勁，非一般TabletPC可比；閒時喜愛打機嘅用家，M200使用nVIDIAGeForceFXGo5200顯示卡，更可讓你享受工作不忘娛樂嘅樂趣，而硬碟容量亦有60GB，使用時就唔使慳住慳住喇。Centrino電腦還有唔少優點，如使用SpeedStep慳電技術，最長可連續使用4個半鐘，毋須擔心電源不足。</fontstyle></spanclass></p><p><br> &#13;<br> <spanclass><fontstyle>12.1吋超光屏幕  &#13;<br> 同一般筆記簿相比，M200最搶眼當然係用上12.1吋超光屏幕，解像度高兼且畫面清晰，加上身為TabletPC一員，LCD可以反轉180°，變成「一大塊」手寫板，就好似揸住A4紙書寫咁方便，尤其係繪圖工作，去到郊外寫生都得。同其他TabletPC一樣，M200亦內置咗《OneNote2003》，方便用家手寫製作文件筆記，另外，考慮到TabletPC獨特操作方式，M200除咗設有多組快速鍵提高效率外，更特別加入《SymbolCommander》，用法就好似Palm嘅《Graffiti》，只要畫上指定符號，即會自動開啟對應軟件，比喺程式集慢慢搵自然快捷方便得多。</fontstyle></spanclass></p><p><br> &#13;<br> <spanclass><fontstyle>專用機座擴充性強  &#13;<br> M200並不單止以流動性去吸引用家，同一時間，亦強調多功能實用性，Toshiba就特別為M200度身訂做一個DockingStation，上面有齊多組常用介面，M200可隨時接駁，一插即用。同時，針對M200未設有光碟機嘅缺點，Docking內還可提供SlimSelectBay，可支援ComboDrive或DVDMulti，而且Docking還可接上鍵盤，用落同Desktop就分別不大。對無線網絡嘅支援亦不俗，除Centrino電腦必備嘅802.11b外，亦可選擇升級兼容802.11a及藍芽，相當具彈性。</fontstyle></spanclass></p><p><br> &#13;<br> <spanclass><fontstyle>PROFILE  &#13;<br> 處理器：Centrino1.6GHz&#13;<br> 記憶體：512MBDDR&#13;<br> 硬碟：60GB&#13;<br> LCD：12.1吋&#13;<br> 顯示：nVIDIAGFFXGo5200&#13;<br> 操作系統：WinXPTabletPC版&#13;<br> 體積：295×249×33.2/36.9mm&#13;<br> 重量：2kg&#13;<br> 其士（商業系統）&#13;<br> 查詢電話：29533555&#13;<br> &#13;<br> <b> 抵讚</b> 　只重2kg，與冇鍵盤嘅TabletPC一樣輕身。&#13;<br> <b> 要彈</b> 　與規格接近嘅Notebook比較，貴上約2千。</fontstyle></spanclass></p></body></html>