<html><header><meta charset="utf-8"><title>話明唔同畢仔合作<br>珍妮花與賓佬糖黐豆　作反</title></header><body><h1>話明唔同畢仔合作<br>珍妮花與賓佬糖黐豆　作反</h1><p>畢彼特（BradPitt）個靚靚老婆珍妮花雅麗斯頓（JenniferAniston），前日同搞笑演員賓史迪拿（BenStiller）到咗倫敦出席佢哋嘅新片《情場算死草》首映禮。珍妮花除咗着咗一條露膊嘅紅裙出嚟行紅地氈見fans之外，之前更着咗另一套黑色低胸裙宣傳，主動捉實賓佬隻手攬住自己條腰，認真搏命！<br> &#13;<br> <spanclass>全力進軍影壇 &#13;<br> 珍妮花到達會場行紅地氈嗰陣，已經獲得好多fans迎接，佢因為西洋處境喜劇《老友記》而深入民心，但佢喺套劇完結之後，有意全力喺影壇發展，佢喺首映接受訪問時話：「我想演出多啲好似喺《TheGoodGirl》入面嗰啲可以發揮演技嘅角色，不過暫時唔會同老公合作住。」<br> &#13;<br> <spanclass>幫老友或演劇集 &#13;<br> 雖然珍妮花決意將時間放在電影方面，但佢亦唔排除會喺《老友記》麥尼賓（MattLeBlanc）獨撐嘅新劇《Joey》客串演出，佢話：「如果阿麥出到聲，我會樂意客串吓。」&#13;<br> 當日名模歌地亞雪花（ClaudiaSchiffer）同靚仔名廚JamieOliver都有捧場。冇老公同行嘅珍妮花，宣傳嗰陣更主動向拍檔賓佬投懷送抱影相，非常親密，謀殺咗記者唔少菲林，相信入行多年嘅畢彼特唔會因為咁而呷醋嘅！</spanclass></spanclass></p></body></html>