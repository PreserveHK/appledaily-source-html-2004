<html><header><meta charset="utf-8"><title>精明消費：<br>型爆不銹鋼雜誌架當埋櫈仔坐</title></header><body><h1>精明消費：<br>型爆不銹鋼雜誌架當埋櫈仔坐</h1><p>「咦?!雜誌架都好介紹？信用卡成日送啦！」Sorry喎，如果你着重生活每一個細節，要求屋企每一樣東西都係經由自己親手挑選的話，你應該唔會滿足於那個「未經批核」已經到手，但卻點砌都總係歪歪斜斜的容器吧！凡事都係有得揀好過冇得揀，縱使要多點付出，正如香港前途一樣。&#13;<br>&#13;<br>記者：張銘恩攝影：陳盛臣、蔡鴻雯&#13;<br>模特兒：Rainbow（RichStrategy）</p><p><spanclass><fontstyle>型格款式設計多樣化  &#13;<br> 購買雜誌架絕唔可以輕率，因為唔襯屋企其他擺設的話就會好礙眼，尤其若一屋都係有型設計，就更加要搵個型仔款式襯番吓啦！</fontstyle></spanclass></p><p><spanclass><fontstyle>雜誌架櫈仔二合一  &#13;<br> 全不銹鋼圓筒通窿設計，雜誌以插入的形式擺放，有型有特色。將架身倒轉重可以當櫈坐，放心，佢非常實淨！&#13;<br> 售價：$280(c)</fontstyle></spanclass></p><p><spanclass><fontstyle>名師傑作當埋畫架  &#13;<br> 瑞典設計公司Simplicitas出品，由名師KarlKarlsson操刀設計，外形簡潔兼乾淨利落，掛於牆上可以當埋畫架使用，Cool！&#13;<br> 售價：$1,200(a)</fontstyle></spanclass></p><p><spanclass><fontstyle>靈活雜誌籃  &#13;<br> 若經常將擺放雜誌的位置移動，不妨諗諗呢個籃形款式，有埋手抽方便移動，隨時OnCall執位走人。&#13;<br> 售價：$98(c)</fontstyle></spanclass></p><p><spanclass><fontstyle>小型座枱款  &#13;<br> 唔想阻地面太多地方，呢款細細個擺枱面最啱。金屬框外塗上白色漆油，架頂重玩CargoReceipt，好搞鬼！&#13;<br> 售價：$70(c)</fontstyle></spanclass></p><p><spanclass><fontstyle>手提紙袋款  &#13;<br> 全個用亞加力膠原模啤出，有點似手提紙袋，都算特別，不過數量唔放得多，靚款大晒！&#13;<br> 售價：$160(c)</fontstyle></spanclass></p><p><spanclass><fontstyle>高貴楓木款  &#13;<br> 以楓樹木配不銹鋼腳架，帶點流線型的設計幾有時代感。深沉的楓木色又不失高雅貴氣，設計仔細地將左右兩邊封起，免除一般雜誌架兩邊通窿設計之不便。&#13;<br> 售價：$600(c)</fontstyle></spanclass></p><p><spanclass><fontstyle>懷舊木櫃桶  &#13;<br> 驟眼睇以為佢係一個木櫃桶，原來係充滿舊式學校味道的木頭櫃桶款。嫌一個唔夠的話，建議大家可以買多幾個，將佢哋齊齊叠起使用，夠晒Raw。&#13;<br> 售價：$125(c)</fontstyle></spanclass></p><p><spanclass><fontstyle>床邊茶几仔  &#13;<br> 呢個雜誌架，可以做埋茶几仔，約66cm高放喺床邊啱啱好。臨瞓前炮製番杯熱鮮奶，坐喺床上睇住最新一期Vogue，順道諗諗第二朝套衫點襯都好。&#13;<br> 售價：$600(e)</fontstyle></spanclass></p><p><spanclass><fontstyle>日本斜塔款  &#13;<br> 並非地板唔平，乃本身採用斜面設計，想有更強的視覺效果可以買多幾個叠高，有橙、白及綠色選擇。每個高41.6cm、闊33cm。&#13;<br> 售價：$390/個(f)</fontstyle></spanclass></p><p><spanclass><fontstyle>幾何圖案款  &#13;<br> 幾何圖案膠片雜誌架，至啱襯Retro家居或日式Cutie部屋，唔用時拆埋張靚靚膠片做坐墊都得。&#13;<br> 售價：$98(g)</fontstyle></spanclass></p><p><spanclass><fontstyle>公仔款靚外形Cute  &#13;<br> Kitty姐等玩物界大姐大哥近年走勢猶如水銀瀉地，簡直無孔不入，尤其在一眾少女及師奶仔等圈子中更是紅到發紫！</fontstyle></spanclass></p><p><spanclass><fontstyle>活動櫈仔連櫃桶  &#13;<br> 呢個有姿勢有實際的多用途雜誌「車」，原身為一個活動櫈仔，同時重有兩個櫃桶擺放東西，認真實用。高41cm、闊33.5cm。&#13;<br> 原價：$599&#13;<br> 特價：$559(b)</fontstyle></spanclass></p><p><spanclass><fontstyle>TwinStars大把用途  &#13;<br> LittleTwinStars超多用途儲物櫃，高60cm、闊15.2cm。除了兩邊均可放雜誌外，又附有紙巾盒，而且頂部亦可放盆栽、遙控器等雜物，扁橫外形亦易於楔位。&#13;<br> 原價：$599&#13;<br> 特價：$549(b)</fontstyle></spanclass></p><p><spanclass><fontstyle>Kitty帆布款  &#13;<br> 清新Basic，41.5cm闊，用了木和HelloKitty帆布組合而成的雜誌箱，大大個重可以放埋其他雜物，實用之選。&#13;<br> 售價：$319.5(d)</fontstyle></spanclass></p><p><spanclass><fontstyle>大口仔車仔架  &#13;<br> 大口仔以牛仔工人褲出現，40cm闊，附有車轆成架車仔咁款，兩面可放雜誌之餘，旁邊更有一小格擺放遙控器等小物件。&#13;<br> 售價：$179(b)</fontstyle></spanclass></p><p><spanclass><fontstyle>開口Kitty藤籃  &#13;<br> HellloKitty藤織款，開口位特別闊大，令擺放及拿取物件更加方便，亦備有車轆隨地移動。&#13;<br> 售價：$279(b)</fontstyle></spanclass></p><p><spanclass><fontstyle>大頭Pooh草籃  &#13;<br> 好似回到了彭福公園野餐般，30cm闊，淡黃色不但與阿Pooh襯到絕，綑埋些少碎花邊簡直溫馨到暈，阿Pooh迷收到一定冧死。&#13;<br> 售價：$179(b)</fontstyle></spanclass></p><p><spanclass><fontstyle>可摺款方便收藏  &#13;<br> 屋企地方唔大，又不時勾起條筋鍾意將家具移下搬下位保持新鮮感，就需要一個靈活性較大的雜誌架，即係可摺式嗰隻囉！</fontstyle></spanclass></p><p><spanclass><fontstyle>座地架一目了然  &#13;<br> 唔鍾意啲雜誌一本遮住另一本，可選擇向高空發展爭取一點空間，呢款可摺起的不銹鋼架高約三呎，一共四層，所有雜誌封面睇得一清二楚。&#13;<br> 售價：$350(c)</fontstyle></spanclass></p><p><spanclass><fontstyle>圓點圖案放埋雜物  &#13;<br> 用色醒神，麻布質料，Size細細放喺枱面亦可，而旁邊就有小分格供放雜物，現有特價勁抵，睇啱記住要快手。&#13;<br> 原價：$78&#13;<br> 特價：$35(g)</fontstyle></spanclass></p><p><spanclass><fontstyle>簡約木架砌拆快捷  &#13;<br> 由兩塊木板交叉砌成，無論砌或拆都非常簡單，果真有無印的優良血統。&#13;<br> 售價：$150(e)</fontstyle></spanclass></p><p><b> 售賣點</b> &#13;<br> (a)E'ZDesign34282036&#13;<br> (b)Trendyland27449633&#13;<br> (c)LogOn22658868&#13;<br> (d)SanrioVivitix24113337&#13;<br> (e)無印良品26949309&#13;<br> (f)Francfranc31065958&#13;<br> (g)BearinMind23742376</p></body></html>