<html><header><meta charset="utf-8"><title>新車速報：<br>越野路華Freelander三門版開放式車尾至正</title></header><body><h1>新車速報：<br>越野路華Freelander三門版開放式車尾至正</h1><p>早前加入不少新元素，造型變得趨時又Cyber，而車廂配套亦較前出眾及齊備嘅越野路華Freelander系列，除有較多人喜歡嘅五門版外，車系中重有別具活力姿采嘅三門型號；既有硬朗線條之餘，尾半截車頂連車窗重可以拆下來，搖身一變成開放式模樣，要親近大自然最適合不過。&#13;<br>&#13;<br>記者、攝影：陳偉林</p><p><spanclass><fontstyle>開放式尾廂  </fontstyle></spanclass></p><p><spanclass><fontstyle>可裝拆半截車頂好突出  &#13;<br> 新車賣點所在，相信會係改換一對炯炯有神嘅高聚焦頭燈之餘，全新一體化頭尾泵把連防護擋板設計，盡現越野四驅車豪情一面外，呢部三門版Freelander重有一個特色嘅可裝拆半截車頂連車窗結構，大可將車廂搖身一變成半開放式模樣；難得尾廂四周還有原廠護架配搭，既具安全性又見獨到一面。</fontstyle></spanclass></p><p><spanclass><fontstyle>多套電子裝備有信心  &#13;<br> 新車用上同系至頂級嘅一台2.5公升V6引擎，匹配一套5前速半自動波箱，加上全時間恒式四驅組合，起跑加速柔韌有力之餘，轉檔亦見利落順滑。穩紮車架結構予人信心，難得重有出色嘅隔音效果，加埋電子主動式循迹控制（ETC），還有下坡用嘅車速控制（HDC）裝置，以及四輪高效能碟煞、ABS連EBD組合，操控了得好玩又放心。&#13;<br> &#13;<br> <spanclass><fontstyle>好坐座椅  </fontstyle></spanclass></fontstyle></spanclass></p><p><spanclass><fontstyle>設備應有盡有欠突出  &#13;<br> 由於新車屬三門設計，加上有一個可裝拆尾車頂關係，令後排兩旁視野變得侷促；而天窗屬左右獨立可裝拆設計，而非電動開關配備，好與否實屬見仁見智喇！除原廠單碟CD音響外，重有冷氣系統及前後獨立照明，加上四周多個儲物匣編排，亦好切合一輛RV需要。&#13;<br> &#13;<br> <spanclass><fontstyle>設備夠齊  </fontstyle></spanclass></fontstyle></spanclass></p><p><spanclass><fontstyle>越野路華Freelander3dr.規格  &#13;<br> 引擎：2497ccV6DOHC&#13;<br> 馬力：177ps/6250rpm&#13;<br> 扭力：24.5kgm/4000rpm&#13;<br> 傳動：5前速半自動波，恒式四驅&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：215/65R16&#13;<br> Michelin4×4Synchrone&#13;<br> 尺碼：4437×1809×1808mm&#13;<br> 軸距：2557mm&#13;<br> 車重：1562-1650kg&#13;<br> 0-100公里：10.1秒&#13;<br> 極速：182km/h&#13;<br> 平均耗油：12.4L/100km&#13;<br> 車輛提供：越野路華香港（27132383）</fontstyle></spanclass></p></body></html>