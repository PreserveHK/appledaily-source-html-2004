<html><header><meta charset="utf-8"><title>一味窩輪：炒恆指Call正選9914</title></header><body><h1>一味窩輪：炒恆指Call正選9914</h1><p>恒指前日彈升147點，有咁啱，昨日跌番147點，打個和。昨市之跌，有人歸咎證監查配股事件影響人心。&#13;<br> 好多人費事揀個別輪炒，炒大市，即係恒指輪，結果10大成交額中，恒指輪着咗一半，3隻係Call，兩隻係Put。昨日市勢向下，自然係Put輪領風騷，Call輪冇運行。&#13;<br> 恒指Put輪9213收20.1仙，升21%，剩番13個交易日買賣，溢價1.3%，槓桿率11.9倍。同類輪9975收20.7仙，升10%，面世冇耐，10月杪夠鐘，溢價8.1%，槓桿率14.4倍。睇淡個市嘅話，9213比較啱炒，着數地方，係到期嗰陣，長實（001）、和黃（013）、滙控（005）等已經除息，理論上會拉低恒指。炒9213，要睇住日曆計日子。<br> &#13;<br> <spanclass>成交額大　買賣容易 &#13;<br> 恒指Call輪9914收20.8仙，散11%，10月到期，溢價4.1%，槓桿率11.5倍。同類輪9773收12.5仙，亦係散11%．9月到期，溢價6.2%，槓桿率17.4倍；9971收13.9仙，散15%，10月到期，溢價8.8%，槓桿率23.9倍。睇好個市嘅話，揀Call輪炒，主角應該係9914，呢件買賣非常容易，1日成交近2億元，連國壽（2628）、九倉（004）、中鋁（2600）呢類熱門股票，交投金額都冇佢咁勁，贏輸要計數，幾秒鐘就搞掂，絕對貼價。&#13;<br> 恒指收11950，估計快見底，有反彈之機，吼低位買恒指Call輪好過喺高位買Put輪。&#13;<br> 章盛</spanclass></p></body></html>