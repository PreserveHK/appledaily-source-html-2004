<html><header><meta charset="utf-8"><title>數碼影音：<br>估Game名8部全天候WeWa!!送畀你</title></header><body><h1>數碼影音：<br>估Game名8部全天候WeWa!!送畀你</h1><p>彩芒侵入手機界已經一段日子，近期繼續擴大「領土」進軍MP3界，令到彩芒MP3機日漸增多。而大廠商亦借機將MP3功能大大增值，新作品就有WeWa!!WMP-101plus，打機、睇電子書、睇相一機搞掂。今日《蘋果日報》就聯同恒昌電子送出8部WMP-101plus，一共8個名額，得獎機會大大增加，即刻快快手填妥下列參加表格Fax嚟喇！&#13;<br>&#13;<br>記者：劉耀祥　攝影：黃子偉&#13;<br>ImageGirl：Echo</p><p><spanclass><fontstyle>PROFILE  &#13;<br> 記憶體：256MB&#13;<br> 顯示器：65,000色/160×128像素&#13;<br> 功能：收音機、錄音、CD直錄、支援Bitmap/Text格式檔案&#13;<br> 使用時間：18小時&#13;<br> 體積：80×55×17mm&#13;<br> 重量：180g&#13;<br> 查詢：21111488（恒昌電子）&#13;<br> &#13;<br> <spanclass><fontstyle>1.8吋芒睇得舒服  &#13;<br> 作為WeWa!!首部彩芒MP3機，WMP-101plus睇外形已經贏得高分，1.8吋嘅6萬5色大芒，解像度高達160×128像素，一開機已經有個靚靚操作介面睇，唔使再對住「白紙黑字」咁悶。操作上亦相當簡單，一個十字掣就可以控制大部份功能，而介面亦分為MP3播放、收音機、錄音、遊戲及檔案總管5大類，操作感覺好似用緊手機。而WMP-101plus亦支援即插即用（Win98se除外），方便用家一插即過歌過相。</fontstyle></spanclass></fontstyle></spanclass></p><p><spanclass><fontstyle>聽歌打機同時進行  &#13;<br> WMP-101plus內置有256MB記憶體，裝歌當然游刃有餘，不過WMP-101plus點知聽歌咁簡單，內置4個遊戲，最緊要可以支援背景音樂，用家可以一邊聽歌一邊打機，真係眼、耳、手都同時唔得閒。而WMP-101plus亦玩盡6萬5色彩芒，可以顯示BMP格式相片，甚至用嚟做Wallpaper都冇問題。但係要數更有用嘅功能，就係用WMP-101plus睇埋電子書，不論txt及pdb格式都冇問題，而pdb格式即係Palm的電子書格式，換句話說WMP-101plus可以有無數嘅電子書慢慢睇！</fontstyle></spanclass></p><p><spanclass><fontstyle>遊戲篇  &#13;<br> 睇完介紹想即刻出去買？唔使咁心急，皆因今日《蘋果日報》就聯同恒昌電子送出8部WMP-101plus，只要答中以下問題，Fax嚟就有機會得到，有成8個得獎機會，點可以冇你份，快快手拎起支筆寫低答案喺參加表格上Fax嚟喇！&#13;<br> &#13;<br> <spanclass><fontstyle>第一關：配對題  &#13;<br> WMP-101plus內置四個遊戲，四個都係「斯斯文文」類型，以下就有四個遊戲畫面，請將遊戲配對適合名字，之後填在參加表格內。</fontstyle></spanclass></fontstyle></spanclass></p><p>1《俄羅斯方塊》&#13;<br> 2《推箱子》&#13;<br> 3《五子棋》&#13;<br> 4《黑白棋》&#13;<br> &#13;<br> <spanclass><fontstyle>第二關：問答題  &#13;<br> 對部機了解得更清楚，玩起上嚟就更加爽手，以下兩條問題都有關WMP-101plus，相信都難你唔到！&#13;<br> 1.WMP-101plus顯示器尺寸是多少？&#13;<br> A.1.5吋　B.1.8吋　C.2吋&#13;<br> 2.WMP-101plus並不支援以下那種功能？&#13;<br> A.收音機　B.錄音　C.藍芽</fontstyle></spanclass></p><p><b> 參加辦法</b> &#13;<br> 1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭8名參加者各得到WeWa!!WMP-101plusMP3機一部。&#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> 5.得獎者將有專人通知。&#13;<br> 6.為公平起見，《蘋果日報》及恒昌電子員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> ‧必須憑報紙上的參加表格才可以參加遊戲。&#13;<br> &#13;<br> <spanclass><fontstyle>MP3增值搶客  &#13;<br> 要喺眾多MP3機中脫穎而出，真係少啲功力都唔掂，所以目前市面已出現唔少多功能型MP3機，務求以「分唇」吸引買家。</fontstyle></spanclass></p><p><spanclass><fontstyle>DATUMDX-5彩芒大晒  &#13;<br> 同樣具有6萬5色彩芒，打機、睇相、睇書都一樣冇問題，黑色機身相當有型。（c）&#13;<br> 支援格式：MP3、WMA&#13;<br> 電源：內置充電池&#13;<br> $1,890（256MB）</fontstyle></spanclass></p><p><spanclass><fontstyle>WMP-3000+雙飛喇叭  &#13;<br> 另一部機身細、揭開式設計嘅WeWa!!，因內藏兩個小喇叭，聽歌聽錄音筆記都更加就手。（a）&#13;<br> 支援格式：MP3、WMA&#13;<br> 電源：內置充電池&#13;<br> $1,580（256MB）</fontstyle></spanclass></p><p><spanclass><fontstyle>WMP-132+不再獨聽  &#13;<br> 跟機有埋個喇叭機座，想齊齊聽都唔使一人一邊耳筒咁麻煩，兼且可以充埋電，一舉兩得。（a）&#13;<br> 支援格式：MP3、WMA&#13;<br> 電源：內置充電池&#13;<br> $1,180（128MB）</fontstyle></spanclass></p><p><spanclass><fontstyle>iFP-1090輕巧彩芒  &#13;<br> iRiver呢部機以傳統MP3機外形設計，更有個26萬色彩芒，設有扭擰鏡頭，玩意夠晒多。（b）&#13;<br> 支援格式：MP3、WMA、Ogg&#13;<br> 電源：可拆式鋰電&#13;<br> $2,380（256MB）</fontstyle></spanclass></p><p><spanclass><fontstyle>HY-328/326防震防撞  &#13;<br> Hyundai呢部機採用特別物料，防震防撞之餘更可防靜電，堪稱新一代「三防MP3」。（a）&#13;<br> 支援格式：MP3&#13;<br> 電源：3A×1&#13;<br> $680（128MB）/$980（256MB</fontstyle></spanclass></p><p><spanclass><fontstyle>YP-60運動首選  &#13;<br> 三星為運動用家設計嘅款式，可量度心跳、卡路里消耗及計時，跑步做GYM必定要跟身！（e）&#13;<br> 支援格式：MP3、WMA、WAV&#13;<br> 電源：專用鋰電&#13;<br> $2,280（256MB）</fontstyle></spanclass></p><p><spanclass><fontstyle>XLive藍芽Handsfee  &#13;<br> 可用藍芽接駁手機，另外亦都可兩部XLive以藍芽互傳MP3，玩意繁多！（d）&#13;<br> 支援格式：MP3、WMA&#13;<br> 電源：內置鋰電&#13;<br> $1,580（128MB）$1,980（256MB）</fontstyle></spanclass></p><p><b> 查詢：</b> &#13;<br> （a）恒昌電子（21111488）&#13;<br> （b）iRiver（25582166）&#13;<br> （c）DatumNetworks&#13;<br> （21519299）&#13;<br> （d）LeapInvestment&#13;<br> （21521560）&#13;<br> （e）三星（28626008）</p></body></html>