<html><header><meta charset="utf-8"><title>陳加玲每天都精采</title></header><body><h1>陳加玲每天都精采</h1><p>陳加玲及胞姊陳秀雯、溫碧霞、姚樂怡和黃琛如等前晚在灣仔會展出席電影《狙魔人》首映。問陳加玲可聽聞李麗珍跟髮型屋老闆JackyMa的婚訊，她說：「我同珍妹幾年冇見，傳佢結婚都係睇報道先知，我覺得最緊要開心，人生好短，要令自己每一日都精采。」&#13;<br> 問陳加玲何時結婚時，她說：「除非搵到個好愛嘅男人，人與人之間要識咗好耐先知有真感情，需要好長時間了解，最少要一年先可以好close。」提到她跟羅傑承的錢銀轇轕，她說：「過去嘅嘢我唔想再記住，我希望每個人都開開心心生活。」<br> &#13;<br> <spanclass>盼有代表作 &#13;<br> 此外，溫碧霞近日剛完成內地劇集《滴血紋身》拍攝，她說：「我簽番藝能，我想拍番多啲電影，以前拍嘅電視劇《火玫瑰》都係代表作，我覺得近年電影冇代表作好遺憾。」&#13;<br> 採訪：馮美茵　攝影：陳烱威</spanclass></p></body></html>