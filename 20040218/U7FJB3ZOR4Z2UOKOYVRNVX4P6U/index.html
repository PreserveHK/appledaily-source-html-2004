<html><header><meta charset="utf-8"><title>701收料站：基金增持寶姿新高</title></header><body><h1>701收料站：基金增持寶姿新高</h1><p>近排多股仔炒作之餘，市場亦特別多傳聞，有啲一聽就知係吹水，一啲聽落就半真半假，唔知係堅定流？&#13;<br> 好似鳳凰衛視（8002）咁，踏入04年當堂生晒，股價升幅累積巨大。鳳凰衛視靜咗唔夠兩日，噚日又升4.26%，收1.47元，創下52周新高，成交股數1308萬股，金額1848萬元。經紀陳話，坊間傳聞鳳凰衛視老闆想收購合併亞洲電視。&#13;<br> 鳳凰衛視呢排炒得咁勁，小初又點會冇留意，不過一直以為炒作理由係廣告收入大增之類，雖然鳳凰衛視老闆同亞洲電視有多少淵源，早前江湖亦有所傳聞，但可信性唔係咁大，今次又用呢個理由翻炒，小初實在覺得有啲牽強。&#13;<br> 另外，舊年上市時係威係勢的時裝股寶姿（589），近排唔覺唔覺又見股價抽上，噚日升5.3%，收15.80元，原來又創上市新高。經紀黃話，隻股上市之後冇耐雖轉平淡，但一直為芬佬留意，近期又有基金增持，所以股價咁靚仔。&#13;<br> 慕容小初</p></body></html>