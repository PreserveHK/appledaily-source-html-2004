<html><header><meta charset="utf-8"><title>幸福媽咪後藤久美子衣錦還鄉</title></header><body><h1>幸福媽咪後藤久美子衣錦還鄉</h1><p>曾經同中山美穗合演日劇《偶像媽咪》嘅後藤久美子，前日同法國前一級方程式車手老公阿里斯返咗日本。佢哋係日本一間車軚公司嘅代言人，噚日一齊出席東京舉行嘅新廣告發布會。後藤雖然已為人母，但佢仍然好靚，因為佢嫁好老公覓得好家庭之故，所以個廣告都以呢樣嘢做賣點。</p></body></html>