<html><header><meta charset="utf-8"><title>與Sammi情侶變朋友承受得起<br>安仔最後聲明：我係單身！</title></header><body><h1>與Sammi情侶變朋友承受得起<br>安仔最後聲明：我係單身！</h1><p>許志安和鄭秀文（Sammi）的十三年戀情正式畫上句號，安仔前晚在香港演藝人協會晚宴上，承認現階段是單身一族，過去的亦已過去，但與Sammi再見亦是朋友。安仔還表示預料到此事會有很多報道，但最重要是承受得起。</p><p>許志安和鄭秀文的十三年戀情告終，據知月前男方向女方提出分手，Sammi大受打擊，加上哮喘病發作，近日她更推掉所有工作在家休息。<br> &#13;<br> <spanclass>「感覺同感情一樣」 &#13;<br> 而安仔近日出席活動，罕見地高調談論感情狀況。他前晚到尖沙嘴出席香港演藝人協會十周年晚宴時，再次公開表示現階段是單身一族，但言語間他對Sammi仍很關心。&#13;<br> 問跟Sammi分手的消息時，安仔說：「過去嘅係過去，呢一刻我係單身，未來事冇人知道，唔想多講。」早前他曾對台灣傳媒表示不會再見Sammi，他說：「點會唔見？佢係我呢世最好嘅朋友，只不過關係角色唔同咗，感覺同感情一樣，呢一世佢都係我最尊重嘅人。」&#13;<br> Sammi近日哮喘病發作，問安仔可有問候？他說：「點會唔聯絡！預咗好多雜誌會報道，好似連續故事咁，好似Candy（盧巧音）咁有第四、五、六者。一個男人要成就，講得出就要交代清楚，我唔想活喺別人嘅眼中。感情兩個人知就得，唔想幾百萬個眼光，全亞洲幾千萬人眼光望住。我亦預咗好多篇幅會寫，最緊要承受得起。」<br> &#13;<br> <spanclass>「唔好傷到我或佢」 &#13;<br> 到訪問尾聲時，安仔忽然青筋暴現的說：「我唔會再回應，唔好傷到我或者佢。」究竟是否傳聞指安仔提出分手，他說：「講埋呢一次，話咗唔回應就唔回應。」&#13;<br> 採訪：魯萍　攝影：陳烱威</spanclass></spanclass></p></body></html>