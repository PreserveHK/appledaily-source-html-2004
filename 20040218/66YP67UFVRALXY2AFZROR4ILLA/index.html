<html><header><meta charset="utf-8"><title>電腦新產品：<br>BenQ8100無線影音大玩遙控睇戲</title></header><body><h1>電腦新產品：<br>BenQ8100無線影音大玩遙控睇戲</h1><p>「喂！個遙控器喺邊呀？」以往呢句說話只會喺想開電視或者DVD機先會出現，不過𠵱家用Notebook都隨時會講，皆因BenQ矢志將Notebook變身成為流動影院，最新型號Joybook8100就隨機跟埋個遙控器，唔使行埋部機度就可以睇片、聽歌。再配合15.4吋之16:10大屏幕及BenQ開發嘅《QMediaCenter》，直頭好似帶咗個戲院出街咁！&#13;<br>&#13;<br>記者：劉耀祥&#13;<br>攝影：周旭文&#13;<br>ImageGirl：阿寶</p><p>新機Joybook8000出街未夠一個月，BenQ又再次發功，新機Joybook8100唔再係8000嘅輕巧路線，而係All-in-One式嘅裝備。BenQ推出8000時已力谷其影音規格，今次8100就更上一層樓，除咗顯示器同8000一樣，同樣採用16:10闊屏幕，解像度達1280×800之外，更特別加入遙控器，用遙控器對準機前方嘅紅外線接收就可以直接開啟BenQ的影音程式《QMediaCenter》，遙控器上有齊一般操作按鈕之外，亦都有字幕及語言選擇，喺睇DVD時就更加方便。&#13;<br> 最得意之處就係遙控器設計成PCMCIA外形，平時唔用就可以收埋喺PCMCIA槽內，自認係大頭蝦用家就認真幫得手。</p><p><br> &#13;<br> <spanclass><fontstyle>設備多多乜都啱插  &#13;<br> Joybook8100既要有All-in-One設備，又要有個15.4吋嘅闊屏幕，體積當然唔可以用「輕巧」嚟形容，2.99kg的重量對於長期手持就有啲吃力，之不過睇睇個規格；Intel1.5GHz處理器、256MBRAM（可升級至1GB）及40GB硬碟，插頭更有4個USB、2個IEEE1394、VGA及S-Video輸出，加埋內置WirelessLAN，就算重少少都值得。&#13;<br> 不過最強勁就係用上ATI嘅RADEON9600顯示卡（64MB），試睇賽車片都一樣流暢，就算用嚟打機都絕對唔失禮，用嚟做DesktopReplacement都綽綽有餘。</fontstyle></spanclass></p><p><br> &#13;<br> <spanclass><fontstyle>唔Boot機照聽歌  &#13;<br> BenQ將8100定位於影音Notebook路線，當然唔會求其加多個遙控器就算，細心睇吓8100機身前方一列播放操作掣，以為又係一般快速操作按鈕，不過原來呢排掣真係名副其實「快速」掣，因為係專為聽歌而設，喺唔使Boot起Windows之下，㩒吓個掣就可直接開啟音樂播放程式，就連等啟動Windows嘅時間都慳番，的確好使好用。&#13;<br> 而隨機軟件方面，BenQ亦都算係賣大包，除咗有《PowerDirector》畀你做剪片大師之外，現時非常流行嘅鈴聲、Wallpaper抄入手機都有專用程式《QSync》，重內置咗多款流行手機型號，只要擺部機埋去就玩得。</fontstyle></spanclass></p><p><spanclass><fontstyle>PROFILE  &#13;<br> 處理器：P-M1.5GHz&#13;<br> 顯示器：15.4吋（16:10）&#13;<br> 記憶體：256MB&#13;<br> 顯示卡：ATIRADEON9600（64MB）&#13;<br> 硬碟：40GB&#13;<br> 光碟機：ComboDrive&#13;<br> 體積：352×260×33mm&#13;<br> 重量：2.99kg</fontstyle></spanclass></p><p><spanclass><fontstyle>BenQ  &#13;<br> 查詢電話：23306929</fontstyle></spanclass></p></body></html>