<html><header><meta charset="utf-8"><title>「3」新3G手機冧價搶客</title></header><body><h1>「3」新3G手機冧價搶客</h1><p>估唔到「3」嘅3G套餐推出唔夠一個月，賺咗一輪貪新鮮嘅客人錢後，話咁快就玩冧價大行動，由最低機價$998冧到去最低月費$183，連師奶客都玩得起，的確令人心動。不過合約條款要簽成18個月約，明顯係喺其他持3G牌照嘅網絡商未成氣候時，希望一舉擴大地盤。&#13;<br>&#13;<br>記者、攝影：劉耀祥</p><p>自3G推出以來，「3」只得一部NECc616撐場，無機揀難免令有心玩3G者卻步，所以「3」在推出短短一個月內再加推兩部新機，其中以NECc313最搶眼，以超平價$998震撼市場，不過若選用最平月費計劃則須簽約18個月，其中包150分鐘視像會議，其後每分鐘$1.2，重貴過SendSMS。本以為第二代3G手機會比c616更細，不過結果令人失望，c313直身機外形機長已達146mm，比一包375毫升檸檬茶重要高。規格方面，有6萬5彩芒、30萬像素鏡頭及MSDuo插槽等，最不滿係抽走藍芽及一個鏡頭，以旋轉式鏡頭玩視像，以機價$998計算幾抵玩。</p><p><br> &#13;<br> <spanclass><fontstyle>特色：  &#13;<br> 6萬5彩芒、30萬像素鏡頭、40和弦、MP3播放&#13;<br> 體積：146.4×54×20.4mm&#13;<br> 重量：126g</fontstyle></spanclass></p><p><spanclass><fontstyle>摩記A925「水壺」機身  &#13;<br> 另一部MotorolaA925，則未似NEC般「慷慨」，預計售價為$4,580，推出日期約二至三星期後。A925採用Symbian作業系統，以及觸控式屏幕，同樣以一個旋轉鏡頭玩視像，支援SD及MMC及藍芽。A925嘅超長機身，拎上手基本上重長過隻手，有啲返到水壺年代的感覺。雖然主打行政人員市場，但相信都冇乜邊件西裝袋可以袋得晒。208×320解像度畫面可以全屏幕睇片，不過效果稍為「矇鬆」，建議都係用番正常模式。電池方面官方資料寫備用70多小時，備用時間只得c616的一半，甚懷疑一嚿電捱唔捱到一日。</fontstyle></spanclass></p><p><br> &#13;<br> <spanclass><fontstyle>特色：  &#13;<br> PDA功能、6萬5彩芒、30萬像素鏡頭、MP3播放&#13;<br> 體積：148.5×60×24.3mm&#13;<br> 重量：204g&#13;<br> &#13;<br> 「3」&#13;<br> 查詢：31628888</fontstyle></spanclass></p></body></html>