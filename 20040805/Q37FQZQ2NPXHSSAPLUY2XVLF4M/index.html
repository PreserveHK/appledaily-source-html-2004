<html><header><meta charset="utf-8"><title>　　選舉論壇首輪零火藥味 - 李八方</title></header><body><h1>　　選舉論壇首輪零火藥味 - 李八方</h1><p>呢頭立法會選舉截止報名，有線電視夜晚就即刻舉行首場選舉論壇，由三位社福界候選人打頭陣，飛哥同王巧做主持人。&#13;<br> 方敏生、張國柱同埋張超雄三位新丁，唔知係咪未習慣選舉論壇你砌我、我砌你嘅文化，由參選政綱到談及福利問題都係文質彬彬，零火藥味，連李鵬飛都笑佢哋一啲都唔會針鋒相對。&#13;<br> 論表現，三人都溫文爾雅；論外形，兩位男士着住粉紅恤衫，非常淡定，方敏生就一襲粉橙套裝，加上學咗佢堂家姐陳太四萬式笑容，咪話唔搶鏡。方小姐較吃虧係佢開始嘅時候有啲口齒不伶俐，而且乜都推晒落資源不足，未必可以由頭頂到尾。&#13;<br> （圖）（左起）張國柱、方敏生同張超雄一齊出席由李鵬飛主持嘅選舉論壇。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>