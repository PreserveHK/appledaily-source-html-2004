<html><header><meta charset="utf-8"><title>　　冰上傷健友誼對壘 - 李八方</title></header><body><h1>　　冰上傷健友誼對壘 - 李八方</h1><p>西九龍中心溜冰場噚日舉行咗一場好有意義嘅冰上曲棍球表演賽，連觀眾都熱情到爆，令八方深受感動。參賽一方係班身形魁梧、動作敏捷嘅異國帥哥，原來全部隊員都係安裝咗手部或腳部義肢嘅殘障人士，大部份係先天殘障，但係一啲都無放棄生命，其中一個隊員早喺六歲就開始學打冰上曲棍球，唔怪知得打起上嚟，真係一啲都冇失禮。佢哋今次係為咗國際義肢及矯形學會第十一屆世界大會嚟香港，同健全嘅香港聯隊打咗場友誼場，戰況激烈，最後重要以射「十二碼」分勝負，雖則最後由香港聯隊以二比○勝出，但演出都贏得全場掌聲，事關最緊要係話畀香港人知，肢體殘缺都可以有豐盛人生。&#13;<br> （圖）雙腳佩戴義肢嘅外國冰上曲棍球隊傷殘隊員（前左），身手敏捷，成功帶波超越對手。	黃冠華攝&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>