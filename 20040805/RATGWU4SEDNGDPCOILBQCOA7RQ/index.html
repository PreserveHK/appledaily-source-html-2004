<html><header><meta charset="utf-8"><title>三防SIEMENSM65駁埋單車Check車速</title></header><body><h1>三防SIEMENSM65駁埋單車Check車速</h1><p>三防手機可算是手機界少數族群，只係間唔中出一隻半隻；不過就因物以罕為貴，香港街道都大把人鍾意揸四驅啦，所以大不乏捧場客！SIEMENS剛啱新返咗隻M65三防手機，無獨有偶又係可以駁單車一齊玩，Sporty型三防手機，今個暑假絕對大熱。&#13;<br>&#13;<br>記者：朱崇德　攝影：林栢鈞、朱崇德&#13;<br>ImageGirl：Vivian（StarAsia）</p><p>論三防手機，SIEMENS早有前科，首部是兩年多前推出的SIEMENS3618，不過外表過份斯文，未能盡受戶外活動人士鍾愛。講到三防機嘅經典，好多人都奉ERICSSON大水壺R250同鯊魚仔R310為尊！不過今次SIEMENSM65真係做得有三防味道，橡膠溝金屬機身，是歷來三防機中所未有過的粗獷味道！</p><p><spanclass><fontstyle>PROFILE  &#13;<br> 制式：GSM900/1800/1900三頻&#13;<br> 屏幕：2.1"TFT、132×176像素、65,536色&#13;<br> 相機：30萬像素（5倍數碼變焦）&#13;<br> 存儲空間：10MB&#13;<br> 接駁介面：USB、紅外線、Serial線&#13;<br> 其他：多媒體短訊、錄像短訊、40和弦鈴聲、錄音、MMS、WAP2.0、Java（MIDP2.0）、GPRS&#13;<br> 備用時間：300小時&#13;<br> 使用時間：5.5小時&#13;<br> 尺寸：109×49×19mm&#13;<br> 重量：104克&#13;<br> &#13;<br> SIEMENS&#13;<br> 查詢電話：28611118</fontstyle></spanclass></p><p><spanclass><fontstyle>單車配件首度現港  &#13;<br> M65在對上一次CeBIT已經早聞樓梯響，為配合佢嘅防水、防塵、防震全天候手機功能，所以重特別開發了一件Bike-o-Meter（IBS-600）──單車專用配件，今次首度亮相到港，本報當然第一時間作測試啦。&#13;<br> Bike-o-Meter主要由兩部份組成，手機托架設置在單車車把，可以固定手機亦方便駕駛人士查閱；至於接線式接收器設置在單車前叉位置，透過轆上裝上特別的感應器，就可憑着車轆的尺寸，計算出單車的行車速度、最高車速、平均車速等資料，如果玩得Pro啲，重可以預先輸入行程或邊行邊記錄，絕對可媲美專用單車速度計，但Bike-o-Meter價錢唔算貴，約$300，感覺功能唔會太花巧，一味夠實際。</fontstyle></spanclass></p><p><br> &#13;<br> <spanclass><fontstyle>5倍數碼變焦鏡  &#13;<br> 手機功能方面，GSM900/1800/1900三頻呢啲基本功能唔少得，感覺最正係佢個三防設計，基本全部手機以橡膠物料所包裹，可以有效達到吸震、防水、防塵等效果，但全機精髓則在機外套着的金屬Mount之上，就算遇上猛烈的碰撞，都唔會使到機身變形，達至更強的防撞效果，這亦是三防手機中，前所未有的設計。&#13;<br> 2.1"特大顯示屏，亦屬三防機中罕見，132×176像素、65,536色，顯示能力算做不過不失；但最估唔到係在重裝甲之下，竟然收藏有一個30萬像素鏡頭，曝光+/-3、5倍數碼變焦能力已經非常強，相框重玩嘢地加入唔同嘅附加圖案，實用及娛樂性兼備。</fontstyle></spanclass></p><p><br> &#13;<br> <spanclass><fontstyle>超強相機功能  </fontstyle></spanclass></p><p><br> &#13;<br> <spanclass><fontstyle>大芒手機晒冷  &#13;<br> 要好似今日介紹嘅西門子M65咁，三防以外數吓多媒體手機，真係有排都未數得晒，不過喺鏡頭、玩聲之外，大尺寸屏幕都好緊要，絕對可大幅提升手機嘅影音享受。睇吓以下幾款啱唔啱你胃口？</fontstyle></spanclass></p><p><spanclass><fontstyle>GX32靚芒之王（$3,980/行貨）  &#13;<br> SHARP可算係首間着重大尺寸屏幕嘅手機商，由GX12、22到最新嘅32，望到個芒都不禁要讚歎：「好靚呀！」（a）&#13;<br> 規格：2.2"屏幕（26萬色）、100萬像素鏡頭、藍芽、MP3播放</fontstyle></spanclass></p><p><spanclass><fontstyle>7610近期至Hit（$3,680/水貨）  &#13;<br> 近排百萬像素高檔機中，Nokia嘅7610人氣可謂相當之盛，流線外形加絕色配襯，的確幾吸引。（a）&#13;<br> 規格：2.1"屏幕（6萬5色）、100萬像素鏡頭、藍芽、MP3播放</fontstyle></spanclass></p><p><spanclass><fontstyle>D418旋轉鏡頭（$2,890/水貨）  &#13;<br> 近排百萬像素高檔機中，Nokia嘅7610人氣可謂相當之盛，流線外形加絕色配襯，的確幾吸引。（a）&#13;<br> 規格：2.1"屏幕（6萬5色）、100萬像素鏡頭、藍芽、MP3播放</fontstyle></spanclass></p><p><spanclass><fontstyle>GZ100瘦身出擊（$2,150/行貨）  &#13;<br> XERA一鳴驚人之作，繼承SHARP又大又靚屏幕優點，加以收身纖體出擊，成近期人氣Hit機。（a）&#13;<br> 規格：1.9"屏幕（6萬5色）、36萬像素鏡頭、藍芽、40和弦</fontstyle></spanclass></p><p><spanclass><fontstyle>V80旋轉面蓋（$2,680/水貨）  &#13;<br> 摩記初推V70時，劉華單手開機引得唔少人跟風出機，新嘅V80當然保留番呢一大特色。（b）&#13;<br> 規格：1.9"屏幕（6萬5色）、30萬像素鏡頭、藍芽、MP3播放</fontstyle></spanclass></p><p><spanclass><fontstyle>M720大芒摺機（$1,980/水貨）  &#13;<br> 三菱喺香港唔算多新機推出，呢部M720唔輸蝕過其他大廠，賣點係大芒摺機，其他不過不失。（b）&#13;<br> 規格：1.9"屏幕（26萬色）、30萬像素鏡頭、32和弦、MMS</fontstyle></spanclass></p><p><spanclass><fontstyle>7050簡潔韓機（$1,380/水貨）  &#13;<br> LG喺韓風中算有知名度，而7050則以簡潔清新外形吸引買家，滑蓋式設計滲出點點潮人味道。（b）&#13;<br> 規格：1.9"屏幕（6萬5色）、30萬像素鏡頭、40和弦、MMS</fontstyle></spanclass></p><p><b> 查詢：</b> &#13;<br> （a）MoshiMoshi（23988884）&#13;<br> （b）T.ONEMobile（26289090）</p></body></html>