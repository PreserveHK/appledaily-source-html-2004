<html><header><meta charset="utf-8"><title>SONYP系DC突破700萬像素</title></header><body><h1>SONYP系DC突破700萬像素</h1><p>SONY部薄芒王T1紅足幾個月，終於輪到同廠另一P系列有新機。日本剛公布新DSC-P150，雖然外形跟隨舊有設計，冇咩大變動，不過就首次加入720萬像素SuperHADCCD，解像度幾乎拍住最高級嘅F828，唔計用插補值計出嚟嘅機種，P150可算係全球細機中擁有最高相片解像度嘅DC。其他功能方面，跟今年四月發表嘅P100一模一樣，事隔半年已提升多200萬像素，相信唔使幾耐，SONY全線DC將步入700萬像素嘅級別，以後細機印大海報唔再係夢想。&#13;<br>P150預計9月15日先喺日本發售，賣價約六萬日圓（約港幣$4,260），以質素計唔算貴，相信吸引到唔少玩家，希望行貨能快啲引入香港。&#13;<br>&#13;<br>記者：徐影龍</p><p><b> PROFILE</b> &#13;<br> 感光元件：720萬SuperHADCCD&#13;<br> 變焦：3×光學變焦&#13;<br> 光圈：F2.8至5.2&#13;<br> ISO：100至400&#13;<br> 屏幕：1.8"TFT&#13;<br> 動畫：640×480（30fps）&#13;<br> 體積：108×51.5×26.6mm&#13;<br> 重量：約183g（連電池）&#13;<br> &#13;<br> 相關網址：<ahref http:> http://www.sony.jp/products/Consumer/DSC/DSC-P150/  </ahref></p></body></html>