<html><header><meta charset="utf-8"><title>黃子華冇底線伺機剝光豬</title></header><body><h1>黃子華冇底線伺機剝光豬</h1><p>近期正籌備出唱片的黃子華，昨日與蔡少芬出席劇集《棟篤神探》宣傳活動，問子華可會仿效杜德偉在台上除褲？他自言沒有底線，並表示一世人最多只露一次。</p><p>黃子華、蔡少芬及胡楓等無綫劇集《棟篤神探》的演員，昨日在尖沙嘴海運大廈SportX籃球場出席宣傳活動。眾演員除進行比賽外，更開香檳慶祝上周平均收視達三十一點，胡楓的三名孫兒亦有到場支持。<br> &#13;<br> <spanclass>一生只露一次 &#13;<br> 黃子華昨日被問到可有留意近日來港的人氣偶像孔慶翔（WilliamHung），他表示全力支持對方，他說：「每個有理想嘅人通常一開始都俾人覺得騎呢，當年我話要做演員，連我個妹都問我係咪發夢，直至入咗話劇團，啲同事見我咁嘅樣，叫我不如轉做幕後，佢哋都話係為我好，William嗰句『盡咗力、冇遺憾』，真係打動到美國佬，我覺得所有努力過嘅人，都明白呢句說話嘅真諦。」&#13;<br> 子華近期正籌備出唱片，問他可會仿效杜德偉在台上除褲？他說：「如果想趕絕班客咪除囉！我係一個冇底線嘅人，曾經有片商搵我，話有套戲要我露下體，但我認為一世人最多只係露一次，都要睇吓成套戲係咪真係有咁嘅需要。」<br> &#13;<br> <spanclass>汪琳力撐趙薇 &#13;<br> 此外，汪琳昨日以《娛樂大搜查》主持的身份到場採訪，其好友趙薇近日涉嫌指使他人毆打孕婦，汪琳對此說：「我認識嘅趙薇唔似咁狼死嘅人。」&#13;<br> 採訪、攝影：卓美娟</spanclass></spanclass></p></body></html>