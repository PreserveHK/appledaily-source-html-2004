<html><header><meta charset="utf-8"><title>瘋狂結他手九展獻技<br>SteveVai伸脷彈結他挑逗Britney</title></header><body><h1>瘋狂結他手九展獻技<br>SteveVai伸脷彈結他挑逗Britney</h1><p>國際頂尖電結他高手SteveVai，闊別兩年再次嚟到香港開騷，佢唔止彈得一手好勁嘅電結他，重連條脷都用埋，佢亦透露BritneySpears最近成為佢鄰居，重唱咗首好具挑逗意識嘅名曲送畀呢位新鄰居！&#13;<br> <br> <spanclass>上台鬥jam歌 &#13;<br> 今次SteveVai喺九展開騷，大會竟然喺呢個「罰企」場加上座位，搞到唔少買平飛嘅fans衝上前霸前排空位，場面一度混亂。有留意美國搖滾音樂嘅樂迷，都一定知道SteveVai手電結他有幾厲害，佢今次帶埋前Mr.Big低音結他手BillySheehan一齊喺台上鬥jam。Steve喺台上唔止玩十八弦結他，重用條脷彈出好尖銳嘅結他聲，令樂迷歎為觀止。&#13;<br> 喺中場Steve同觀眾話：「我喺洛杉磯嘅屋企，隔籬本來係尊榮（JohnWayne）間好靚嘅故居，但最近俾人拆到支離破碎，原來我嘅新鄰居係BritneySpears！」Steve重隨即唱埋已故結他之神JimiHendrix首名曲《Fire》畀Britney，擺到明暗示佢夠晒惹火！&#13;<br> 採訪、攝影：張一明</spanclass></p></body></html>