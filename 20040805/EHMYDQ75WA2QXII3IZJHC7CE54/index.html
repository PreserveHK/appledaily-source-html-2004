<html><header><meta charset="utf-8"><title>　　李華明處變不驚 - 李八方</title></header><body><h1>　　李華明處變不驚 - 李八方</h1><p>大班喺立法會選舉報名截止前一刻空降九龍東，民主黨李華明條隊肯定受雙重打擊，因為早前大狀梁家傑突然殺到，已經搶咗肥仔明師奶殺手嘅地位，咁大班更係大小通吃，男女老少嘅票都一定照吸唔留手。&#13;<br> 八方問肥仔點算好？佢竟然念念有詞咁話，「我會處變不驚，繼續拉票」，咁又係，民主黨由華叔開始，已經喺呢區植根，冇理由多年道行一朝喪。&#13;<br> 大班話自己喺彩虹邨大，肥仔亦唔執輸，佢不只喺鑽石山出世，重喺嗰度長大，住咗十九年，然後去加拿大留學，學成又返回觀塘做社工，十分長情。肥仔喺區內住咗好耐，近年先搬咗去將軍澳，但係同選區只有一山之隔，都非常接近。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>