<html><header><meta charset="utf-8"><title>Nike十二成功力力谷板鞋</title></header><body><h1>Nike十二成功力力谷板鞋</h1><p>不得不服Nike，搞乜鬼周邊產品都搞得有聲有色。數近期佳作，有成功打入滑板市場推出的URL、E-CUE及Angus等板鞋，搵來一班板界高手作代言人。大家驚魂未定，Nike又出絕招玩Crossover，及後更擴展到其他運動上，如早前與日本棒球板神老虎隊合作的URL，更放於美國潮舖Union內發售，事隔數月，URL又再搭上棒球，但今次竟然係台灣的棒球隊！此外，E-CUE亦首次推出特別版，與日本藝術家Yassutaka合作。一對板鞋都可以搞出咁多噱頭，真係抵你做一哥！&#13;<br>&#13;<br>記者：李崗華　攝影：陳智良</p><p><spanclass><fontstyle>台灣棒球隊加油特別版！  &#13;<br> 老實講，與日本板神棒球隊合作開始，小弟一直有個疑問，究竟棒球與滑板有甚麼關係。直至今次URL再與棒球隊合作，先至明白，乜嘢鞋款都冇所謂，只要係Nike想谷起嘅鞋款就可以。呢對鞋最特別之處係鞋舌上的加油漢字，屬於首次，雖然呢對台灣版冇咁好彩俾Union睇中，但照估計，呢對鞋eBay必定大受老外歡迎。（未定價/a）</fontstyle></spanclass></p><p><spanclass><fontstyle>大發現！板神老虎URL再現  &#13;<br> 史上首對與日本板神老虎隊Crossover的URL，大約半年前推出，由於當時於美國的發售地點為潮舖Union，日本仔立即狂掃，所以到港的數量絕對少之又少，黑白黃的顏色甚為討好，因而大受歡迎，即時斷貨外，eBay的炒價更達至$2,000過外，絕對入手困難。今日突然重現香港，雖然只得一對9號，但經已十分難得，啱着者請快手。（$1,380/b）</fontstyle></spanclass></p><p><spanclass><fontstyle>新色Angus用家最愛  &#13;<br> Nike三款力谷的板鞋，除Angus外，其餘兩對都有與其他單位推出特別版，的而且確，Angus的外表確係比較輸蝕，係一對畀真正用家着的板鞋。小弟問過板友，如果要買Nike板鞋，就一定會買Angus，皆因鞋身闊之餘，皮亦比另外兩對柔軟，踩板啱晒。（$699/c）</fontstyle></spanclass></p><p><spanclass><fontstyle>E-CUE首對ArtistCrossover  &#13;<br> 除與街牌搞Crossover外，Nike最常合作的對手就一定係Artist（藝術家），大家還記得Nike的Laser系列吧。今次呢對E-CUE搵來日本GraphicArtistYassutaka合作，鞋身的圖案以色彩及線條為主，再配以E-CUE少有用上的麖皮，夠晒矜貴，值得一提係呢對鞋返咗行貨，即係唔使捱貴鞋。（$849/c）</fontstyle></spanclass></p><p><spanclass><fontstyle>同場加映！復刻版Jordan2Low  &#13;<br> 板鞋雖然唔係個個人都啱，但呢對Jordan2Low應該係鍾意波鞋嘅人都會愛上。雖然有傳呢對Jordan2Low要到年尾先至推出，但香港的水貨佬勝在夠快及人面廣，話咁快就將此鞋攞到手，加上有良心地以$1,299開售，比行貨快半年都唔抬高價錢，真係用家佳音。（$1,299/b）</fontstyle></spanclass></p><p><spanclass><fontstyle>一周波鞋情報  &#13;<br> 其實一般的Sample鞋辦往往都快過大貨推出約3個月至半年，而且有些Sample亦未必會推出市面，所以Sample特別矜貴。今日特別為各位鞋迷介紹今周剛到港的Sample，乜嘢牌子都有，請各位對號入座。</fontstyle></spanclass></p><p><spanclass><fontstyle>Stussy網面Sneakers  &#13;<br> Stussy每次推出新款Sneakers，都定必大收旺場，而且價錢大部份過千，但呢對Sample不單止價錢平更可着快人幾個月，唯一要考慮的只係Size得9號。（$780/b）</fontstyle></spanclass></p><p><spanclass><fontstyle>ReebokIverson第八代奧運版  &#13;<br> 雖然距離奧運不足半個月，但各大球星的波鞋於香港依然未見街，呢對Iverson第八代奧運版都係一樣，所以着出街或打波夠晒多人望。（$899/b）</fontstyle></spanclass></p><p><spanclass><fontstyle>情侶版SS2G  &#13;<br> Sample鞋甚少可以有一男一女的Size，但呢對SS2G就咁啱係一Pair情侶裝，一啡一粉紅，情侶着夠晒搶眼。（各$499/b）</fontstyle></spanclass></p><p><spanclass><fontstyle>冬季新色RodLaver  &#13;<br> 一睇就知呢幾對RodLaver係冬天的Sample，大玩絨布格仔及間條，食正冬天的格仔熱，入定貨都得。（各$499/b）</fontstyle></spanclass></p><p><spanclass><fontstyle>售賣點：  &#13;<br> （a）Reach（27717333）旺角上海街426號萬事昌中心1202室&#13;<br> （b）Why（23900099）旺角皆旺商場地庫B6舖&#13;<br> （c）8FIVE2（25739872）銅鑼灣謝斐道506號聯誠商業中心2樓3室</fontstyle></spanclass></p></body></html>