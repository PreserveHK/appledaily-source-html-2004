<html><header><meta charset="utf-8"><title>飲食人誌：<br>露天茶座歎海鮮嘗蝦膠九肚魚</title></header><body><h1>飲食人誌：<br>露天茶座歎海鮮嘗蝦膠九肚魚</h1><p>今日已經是復活節長假的第三天，仍然死守城市？還是的起心肝到郊外走走呢？有些人最講求交通便利，有些人則在乎食物質素，而這間最近在大埔擴充營業的露天茶座，不但可兩者兼備，同場更可同時盡叫中菜泰菜，尤其喜歡食海鮮的話，選擇更多！&#13;<br>&#13;<br>記者：陳淑君　攝影：陳智良</p><p>老闆李先生自小在荔枝山村長大，他說很難想像現在的變遷。「呢度以前係荒蕪鄉村，屋企門口養豬養牛又種菜種蔗，讀書要點油燈，去火車站要行經山腰，上斜落斜行足半個鐘。阿爸過身後，唔想浪費祖業，就索性用嚟起屋，九七年時係高峯期，當年兩間屋市值都成千六萬！」兩間屋當慳番租金，繼2000年做泰國菜後，見到口碑好，最近索性投資做埋中菜，專攻海鮮，開業不足一個月。</p><p><spanclass><fontstyle>轉走大眾化路線  &#13;<br> 這趟李先生打算大做高檔海鮮，不但投資先進澳洲濾水系統，還一口氣購入十條東星斑西星斑，打算升東擊西，誰知最近又有雪卡毒事件，寧願將之封入雪櫃，主打食物也即時轉走中下價。近年不少外國人居於附近一些大型屋苑，如新峰花園、盈峰翠邸、悠然山莊等，這裏有3的客人是鬼佬呢！每當假日，不少行山客都會由城門水塘遠足過來，在這裏吃個午飯。茶座內泰菜及中菜是獨立的，兩個獨立廚房分別有四位中廚及五位泰廚，不過，無論食客坐在哪一邊，都可同時柯打兩邊菜式。</fontstyle></spanclass></p><p><spanclass><fontstyle>大中小辣麻辣花螺$68  &#13;<br> 老闆自創秘製麻辣醬跟豆瓣醬、辣椒醬及沙嗲醬等混成湯底。鑊仔湯底不斷翻熱，愈食愈辣，花螺不韌，墊底粉絲更是精華。此菜分大、中、小辣，可量力而為。</fontstyle></spanclass></p><p><spanclass><fontstyle>香而不膩白裏透紅$50  &#13;<br> 靈感取自賽螃蟹及大良炒鮮奶，將花蟹蒸熟拆肉，加上士多啤梨粒、鮮奶及蛋白炒成。生果粒無疑令賣相精緻，但對味道無甚影響，食落嫩滑而清淡，沒有一般賽螃蟹入口油膩的弊病。</fontstyle></spanclass></p><p><spanclass><fontstyle>惹味醒胃芒果炒大蝦$78  &#13;<br> 泰廚最新搞作，泰國大頭蝦算是海蝦，肉質較實有蝦味，配合微辣的酸甜汁芡已是開胃，芒果則進一步提升蝦肉的鮮味。</fontstyle></spanclass></p><p><spanclass><fontstyle>凍食仍脆黃金九肚魚$58  &#13;<br> 鎮店招牌菜，老闆話反覆試製十幾次才成功。做這個菜頗花功夫：將九肚魚起出中間正骨，為了令九肚魚炸熟後變得香脆，只在魚肉一邊包上蝦膠及麵包糠，另一邊則蘸脆漿，再原條炸熟。一大啖咬下去，可同時感受既脆且嫩的九肚魚，以及鮮甜彈口的蝦膠。這個菜即使放涼了，咬落依然脆口。</fontstyle></spanclass></p><p><spanclass><fontstyle>雙重口感黃金炸皮蛋$50  &#13;<br> 原隻皮蛋包上蝦膠再炸，同時感受兩種不同口感，彈口的蝦膠與帶點韌度的皮蛋，蘸些梅醬更和味。這道菜算是泰國菜那邊近期熱賣菜式，一晚閒閒哋賣50客。</fontstyle></spanclass></p><p><spanclass><fontstyle>電磁爐油煙減少  &#13;<br> 始終是個人物業，又對條村有歸屬感，李先生話可以諗長遠啲。除了食物外，這裏最特別要算是一套瑞士製造的電磁爐。「中華廚藝學院都用緊呢套爐，兩套炒爐、蒸櫃、煲湯爐及雙頭爐，已經成38萬幾，傳統明火爐只需5萬蚊就可搞掂。由於耗電量大，我哋係大埔墟第一間食肆用呢套爐，當同中電合作，淨係要額外使用的獨立電欖，按金已經要20多萬！」這套爐最大特點是要直接接觸導熱體，如接觸鑊才會發熱，當拿開隻鑊，便會即時中斷發熱；比起使用傳統明火爐具煮食，使用這套電磁爐，電費可慳近七成！除了爐頭外，爐面四周都不會發熱，廚房不再熱烘烘，危險性也降低。大廚基哥做中菜有二十多年，也是第一次用這套爐。「初頭用的確好陌生，但現在覺得幾好，最好係嘈音少好多，加熱速度更快，油煙冇咁大，喺呢個環保廚房煮嘢都開心啲！」</fontstyle></spanclass></p><p><spanclass><fontstyle>食客幾句  </fontstyle></spanclass></p><p><spanclass><fontstyle>荔枝山漁村茶座  &#13;<br> 電話：26529222&#13;<br> 地址：大埔荔枝山村3號至3號C全座&#13;<br> 營業時間：7:00am-11:00pm&#13;<br> 座位：180&#13;<br> &#13;<br> <spanclass><fontstyle>交通：  &#13;<br> 1.大埔墟火車站乘專線小巴23K荔枝山村落（$4.2）&#13;<br> 2.大埔墟火車站乘的士前往（不用跳表，即$12.5）&#13;<br> 3.由大埔墟火車站經運頭塘邨徒步前往約需15分鐘&#13;<br> 4.駕車沿大埔南方向左轉達運路即見&#13;<br> 5.茶座門口路邊可泊車，另食肆隔籬也有空地（50個車位）供免費泊車。</fontstyle></spanclass></fontstyle></spanclass></p></body></html>