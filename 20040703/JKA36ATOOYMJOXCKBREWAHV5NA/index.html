<html><header><meta charset="utf-8"><title>碧咸結婚五年重新開始</title></header><body><h1>碧咸結婚五年重新開始</h1><p>英國球星碧咸（DavidBeckham）早排喺歐洲國家盃表現失準，成為國家罪人。佢老婆Victoria見佢心情咁差，都想做番啲嘢嚟幫佢。據講聽日就係碧咸同Victoria嘅結婚五周年，Victoria已經安排咗一個秘密行程，預備同碧咸以及一對囝囝飛去歐洲一個秘密地方度假。度完假之後，佢哋一家四口重會正式搬入馬德里嘅新屋，開始新生活。</p></body></html>