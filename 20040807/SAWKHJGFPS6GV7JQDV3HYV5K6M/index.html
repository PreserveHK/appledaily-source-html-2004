<html><header><meta charset="utf-8"><title>宇多田光美國出碟賣相可愛</title></header><body><h1>宇多田光美國出碟賣相可愛</h1><p>日本歌姬宇多田光，已經鐵定十月五號喺美國正式推出處女英文大碟《Exodus》，而唱片封套啱啱喺光妹嘅英文網頁內曝光。光妹喺封套上仍以自己大頭做賣點，佢圓碌碌嘅面容，非常可愛，但唔知廣大嘅美國樂迷受唔受落。而我大口羅拉都好想知道光妹最近為英文新歌《EasyBreezy》演出嘅MV，唔知拍成點呢？</p></body></html>