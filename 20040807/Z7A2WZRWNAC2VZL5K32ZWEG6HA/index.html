<html><header><meta charset="utf-8"><title>盧巧音愛錯郎變喊包</title></header><body><h1>盧巧音愛錯郎變喊包</h1><p>盧巧音（Candy）前晚到九龍灣出席《903萬人迷大作戰》活動，並邀請唱片監製梁翹柏擔任嘉賓。&#13;<br> <br> <spanclass>忘記過去 &#13;<br> 梁翹柏大爆Candy很容易會落淚，又指她雖然對音樂甚有眼光，但選擇男友卻相反，他說：「有一次我話佢，乜咁都揀！」對此Candy則說：「佢好似大哥哥咁，成日照顧我，佢戥我唔抵啫，我會因感情唔開心而影響公事，佢唔想囉。」&#13;<br> 提到哪段感情令Candy哭得最厲害，她說：「唔單只因感情，有時遇到生活困難都會控制唔住情緒。」問Candy被梁翹柏質疑的一段情主角是否余文樂，她說：「唔知，你要問佢，隔咗兩年幾都唔想再講，好悶。我真係放低咗，所以冇芥蒂。」&#13;<br> 採訪、攝影：魯萍</spanclass></p></body></html>