<html><header><meta charset="utf-8"><title>電腦新產品：<br>超輕840g東芝R150風都吹得起</title></header><body><h1>電腦新產品：<br>超輕840g東芝R150風都吹得起</h1><p>對於要帶住部電腦周圍走嘅用家，對筆記簿電腦嘅要求自然稍有不同，除咗功能要夠強之餘，更會注重機身要輕巧靈活，東芝最近就專為呢類用家推出超薄輕身嘅PORTEAGER150，屬於B5規格大小，雖然未內置有光碟機，不過就換來筆記簿電腦罕見嘅840g重量（未計電池），正係身輕如燕，真係放喺街都驚被風吹走！&#13;<br>記者：許福合&#13;<br>攝影：周旭文&#13;<br>ImageGirl：Mandy</p><p>今次拎住東芝呢部R150去做採訪拍攝，真係遇到一個罕有現象，因為R150筆記簿面積較相機等裝備大，較為食風，即使有微風吹過，機身都會搖搖擺擺，重量等相近嘅相機都未曾試過，要筆者親手固定讓攝影師拍攝，可見經過「實地」測試後，R150機身有幾輕！&#13;<br> &#13;<br> <spanclass><fontstyle>機身輕至840g  &#13;<br> 當拎住R150喺手，第一個印象必然係全無一般筆記簿電腦「墜」手嘅感覺，事關淨機身重量只有840g，單係鬥輕已經無邊個係對手，日日拎住都唔使怕拎到手到痠埋！其實R150之所以咁「無份量」，主要秘密在於機身用上鎂合金製造，雖然金屬質感並不強烈，但配上香檳金流線機身，外觀上相當不俗，機面更設有海浪波紋設計，用意可讓用家有好揸機地方，符合人體工學設計，單手拎機都好舒適，可謂美觀與實用性並重。至於硬件規格亦以實用性為主，採用Centrino1GHz，係低電量版本，配合跟機電池已可用到5個鐘，效能雖然唔算頂級，不過更長操作時間與輕身，對機不離身嘅用家更加實際。</fontstyle></spanclass></p><p><br> &#13;<br> <spanclass><fontstyle>SD/CF雙插卡槽  &#13;<br> R150使用B5大小規格，屏幕就要遷就一下，只有一個12.1吋芒，不過因為用上最新低溫高質LCD，即使動態畫面仍有出色水準，同時亦有助降低反光情況，戶外使用特別適合，可以睇得舒舒服服。另外機身仍保持相當纖薄，只有27.8mm，只比AA電芯略厚，但擴充方面一啲都唔輸蝕，有齊TypeIIPCMCIA插槽，讀卡器更係雙卡兼容設計，可玩晒SD同CF兩種最普及記憶卡，應可照顧大部份用家需要。無線網絡亦係筆記簿電腦嘅大熱功能，除Centrino電腦指定嘅802.11b外，R150有埋更高速嘅g版，要上網既簡單又容易。</fontstyle></spanclass></p><p><br> &#13;<br> <b> Profile</b> &#13;<br> 處理器：Centrino1GHz（低電量版）&#13;<br> 記憶體：256MBDDR&#13;<br> 硬碟：40GB&#13;<br> 屏幕：12.1吋XGA&#13;<br> 顯示卡：Intel855GM&#13;<br> 操作系統：WinXPHome&#13;<br> 體積：268x210x27.8/34.6mm&#13;<br> 重量：840g（連電池1.1kg）&#13;<br> $12,990&#13;<br> &#13;<br> 其士（商業系統）&#13;<br> 查詢電話：29533555</p><p><spanclass><fontstyle>細芒輕巧Notebook  &#13;<br> 巿面細尺寸屏幕筆記簿電腦唔算多，規格亦都大致相同，用家嘅着眼點，可能會改在機身外形身上。&#13;<br> &#13;<br> </fontstyle></spanclass></p><p><spanclass><fontstyle>S3000附設底座  &#13;<br> NECS3000隨機附有底座，讓用家可以簡便進行充電，毋須逐次拔插火牛。&#13;<br> 處理器：Centrino1.5GHz&#13;<br> 記憶體：256MB&#13;<br> 硬碟：40GB&#13;<br> 重量：1.5kg&#13;<br> $15,990（a）</fontstyle></spanclass></p><p><br> &#13;<br> <b> 查詢電話：</b> &#13;<br> NECHK23690335（a）&#13;<br> &#13;<br> BenQHK23306929內線201（b）&#13;<br> &#13;<br> 其士（商業系統）29533555（c）&#13;<br> &#13;<br> SONY23452966（d）</p></body></html>