<html><header><meta charset="utf-8"><title>　　鍾尚志臨別贈言：富貴榮華好短暫 - 李八方</title></header><body><h1>　　鍾尚志臨別贈言：富貴榮華好短暫 - 李八方</h1><p>沙士英雄、中大醫學院前院長鍾尚志決定放棄香港生活，遠赴巴布亞新幾內亞繼續行醫，令人覺得好可惜。佢早前為港台《讀書人》節目錄咗一集，噚晚出街，鍾醫生喺節目度用明末哲人洪應明寫嘅文學書籍《菜根譚》，比喻自己放棄香港一切，遠赴別國決心。&#13;<br> 書中有一句係咁寫，「功名富貴，逐世轉移，而氣節千載一日，君子信不當以彼易此也。」&#13;<br> 鍾尚志話，功名利祿、富貴榮華、都係好短暫，就好似鏡中花、水中月。本書令佢看淡名利，但對於自己嘅理想，就一啲都冇妥協。鍾醫生臨走前重介紹香港人睇呢本正書，真係連香港人嘅心都醫埋。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>