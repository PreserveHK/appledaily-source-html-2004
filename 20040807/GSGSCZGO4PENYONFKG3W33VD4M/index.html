<html><header><meta charset="utf-8"><title>「離別後才知道　無論我怎樣也難忘你」<br>大班、俞琤嗌交　許冠文贈歌平風波</title></header><body><h1>「離別後才知道　無論我怎樣也難忘你」<br>大班、俞琤嗌交　許冠文贈歌平風波</h1><p>「笑匠」許冠文昨日接受財經界名人陳永陸電台節目錄音訪問，談到兩位好友俞琤及鄭經翰（大班）的風波時，他表示對事情弄至今日的田地感到十分可惜，更透露願意充當和事老，並即場點唱了許冠傑的《難忘您》一曲，盼兩位好友能念舊情，平息這一場風波。</p><p>俞琤與鄭經翰的風波，連日來成為各大報章的頭條新聞，昨日「笑匠」許冠文往中環接受財經名人陳永陸（陸叔）的商台節目《第陸類接觸》訪問時，表示俞琤與大班均是其好友，三人經常摸酒杯底聊天，對於現時兩位好友的關係弄至「冇彎轉」的地步，許冠文大表可惜。&#13;<br> <br> <spanclass>珍惜緣份： &#13;<br> <spanclass>唔應該潑婦罵街咁 &#13;<br> 許冠文並即場點播胞弟許冠傑的名曲《難忘您》及《風中趕路人》，送給俞琤與大班聽，他說：「作為佢哋嘅朋友，我好希望大家可以回想昔日友好時嘅情景同緣份，可以摸番酒杯底傾偈，我睇咗咁多日嘅報道，覺得佢哋重有少少嘢未講。」&#13;<br> 問到許冠文是否願意為俞琤及大班擔任和事老時，他說：「我都想，不過都未敢打電話畀佢哋住，人生苦短，朋友好少㗎咋，應該珍惜『難忘您』，希望佢哋可以諗番以前做好朋友嘅情景，好似一對離咗婚嘅夫婦都唔應該好似潑婦罵街咁。」</spanclass></spanclass></p><p><spanclass>無敵是愛： &#13;<br> <spanclass>有情可以解決一切 &#13;<br> 許冠文並即場哼起盧巧音的《好心分手》一曲的歌詞：「回頭望，伴你走，從來未曾幸福過。」他說：「我就唔相信呢幾句歌詞啦，有緣份先至做到朋友，唔好做陌路人，好似冇晒感情咁，相處咁耐冇可能未愛過。」其後許冠文又續說：「有情就可以解決一切，所以我最鍾意阿Sam首《無敵是愛》，用情解決唔到嘅，咪好似拉登同布殊咁囉。」&#13;<br> 其實大班與俞琤已相識二十年，二人的友情始於七十年代，當年大班由加拿大回港旅行，經朋友介紹認識在商台任DJ的俞琤，八三年大班加入星島集團任業務拓展總監，更向集團主席胡仙引薦俞琤擔任創作總監，二人合作無間。後來大班轉戰出版界，而俞琤則在商台扶搖直上，當時她已找大班客串開咪，直至九五年大班做完亞視節目《龍門陣》後，俞琤便力邀大班主持《風波裡的茶杯》，並開出年薪二百萬元的天價。二人在商台共事期間，曾經歷不少風雨，包括九八年大班遇襲事件及續牌風波等，兩位好友一直互相扶持，沒想到今日會公開對質，互數對方。&#13;<br> <br> <spanclass>正視安全： &#13;<br> <spanclass>上台都會特別小心 &#13;<br> 此外，許冠文昨日提到許冠傑演唱會的出品人丘亞葵早前在舞台跌倒受傷一事時，指紅館應正視安全問題，他說：「丘生第七同第八段肋骨裂咗，好彩佢鴻運當頭冇事啫，其實紅館個舞台之前已經跌過人，好似林子祥，我次次企上舞台都會企喺中間位置，會特別小心啲嘅。」最後他亦不忘鼓勵香港人說：「香港真係勁，香港人質素又高，阿陸叔都可以轉型做音樂節目，遲啲我都試吓講財經啦。」&#13;<br> 採訪、攝影：梁錦雯</spanclass></spanclass></spanclass></spanclass></p></body></html>