<html><header><meta charset="utf-8"><title>歎美食　掃名牌　學英文<br>稻森泉紐約嘗幸福早春</title></header><body><h1>歎美食　掃名牌　學英文<br>稻森泉紐約嘗幸福早春</h1><p>日本女星稻森泉，上年年尾演完處女舞台劇《法王廳的避孕法》之後，早排就獲雜誌《FRAU》邀請，到紐約拍特輯，佢話此行令佢提早獲得一個幸福嘅春天。&#13;<br> <br> <spanclass>大都市集齊潮物 &#13;<br> 稻森泉話覺得紐約好似東京，兩個都係齊集最in物品嘅大都市，佢去到嗰邊，自然把握機會歎美食同shopping啦。&#13;<br> 稻森泉先後去過紐約唔少好正嘅食肆，好似甜品好掂嘅Chikalicious、日本料理出色嘅Geisha同墨西哥餐廳LucyMexicanBarbeque。&#13;<br> 稻森泉重去咗喺TimeWarnerCenter新開張嘅CoachCentralPark大掃春裝，重話自己帶住兩梳蕉入去，最後抽住兩大袋戰利品出嚟。&#13;<br> <br> <spanclass>睇舞台劇猛釣魚 &#13;<br> 令稻森泉最滿足嘅，一定係為雜誌做埋Coach嘅模特兒，着起Coach新裝同襯埋新款手袋影靚相，搞到佢話喺紐約令佢提早獲得一個好幸福嘅春天。&#13;<br> 曾經去過美國留學嘅稻森泉，去到紐約之後亦不忘為自己嘅英文補吓習。不過最搞笑係，佢一落機就去咗睇舞台劇《Aida》，但三個鐘都係同睡魔決鬥。</spanclass></spanclass></p></body></html>