<html><header><meta charset="utf-8"><title>最新名牌化妝袋手袋一物二用好抵玩</title></header><body><h1>最新名牌化妝袋手袋一物二用好抵玩</h1><p>唇膏、眼影、粉盒、潤手霜、面油紙……女人出街經常有很多零星小物跟身，一個化妝袋就可以幫你分門別類，有條不紊方便補妝。要用甚麼Size、款式的化妝袋絕對係對號入座，各有所需，但如果可以一物二用，化妝袋可以變身手袋，再加上係名牌，相信你都會好恨擁有。今日推介新款化妝袋，有免費贈品、有限量化妝袋套裝，全部都係實用抵玩，必有一款啱你需要！&#13;<br>記者：梁珮瑜&#13;<br>攝影：周旭文、Nolly&#13;<br>模特兒：Yessi@Elite</p><p><b> 矜貴</b> &#13;<br> <spanclass><fontstyle>T.LeClerc真皮小手袋  &#13;<br> 來自巴黎的T.LeClerc，以幼滑多色的蜜粉出名。04年春夏彩妝主題名為Illusion，以淺淡、幻變珍珠色及閃亮效果為主，尤其是今季時裝界大熱的粉紅色。由即日起，購買新一季化妝品滿$980，可獲得限量真皮化妝袋，送完即止。而配合今季幻變的主題，袋的設計亦用了柔軟的小羊皮襯麖皮，矜貴精緻，絕對可以當成小手袋去Party。</fontstyle></spanclass></p><p>&#13;<br> &#13;<br> &#13;<br> <b> 必搶</b> &#13;<br> <spanclass><fontstyle>Dior限量化妝袋套裝  &#13;<br> Dior每次推出的限量版化妝袋套裝都會成為搶購目標。而全新的TresDior完美化妝袋套裝，限量浪漫紫色的1號Monogram化妝袋可當小挽袋用，內有5款護膚化妝品及一面化妝鏡，肯定會再次成為必搶項目，Fans絕對要留意！</fontstyle></spanclass></p><p><spanclass><fontstyle>特別版Dior藍色化妝袋  &#13;<br> 除了必搶的TresDior套裝，Dior在3月份的推廣活動中，亦會推出不同的特別版化妝袋作贈品。其中今日在沙田舉行的「美妍匯聚」，就有圓形藍色化妝袋贈送，同樣係珍貴限量品。&#13;<br> 「Dior美妍匯聚」：今天（3月21日）於沙田新城市廣場地下舉行，有專業的化妝師及美容師作指導。現場購物滿$700可獲贈特別版藍色化妝袋套裝（原價總值約$550）。&#13;<br> 查詢預約：26986711</fontstyle></spanclass></p><p><b> 超值</b> &#13;<br> <spanclass><fontstyle>MaxFactor高貴化妝手袋  &#13;<br> 要數最實用化妝袋贈品，必定係MaxFactor高貴又實用的手袋。淡粉紅色單肩手袋，不單止可以袋化妝品，連銀包手機都放得落，當埋手袋用絕對抵玩。由即日至4月30日，到MaxFactor專櫃購買化妝品滿$350，其中包括新色水凝持久唇膏，就可免費得到這個限量手袋，送完即止。</fontstyle></spanclass></p><p>&#13;<br> &#13;<br> &#13;<br> <b> 人氣</b> &#13;<br> <spanclass><fontstyle>RMK限量春日化妝袋  &#13;<br> 日本RMK繼續提倡簡單步驟、自然感覺的護膚理念，今季推出2004SpecialKit，由護膚到粉底，將5件品牌的人氣產品放入限量純白化妝袋內。5件春季產品可配合自己膚質而組合，加上可以當手袋用的手挽化妝袋，帶去旅行、游水或做Gym都一流！SpecialKit$400</fontstyle></spanclass></p><p>&#13;<br> &#13;<br> &#13;<br> <b> 無價</b> &#13;<br> <spanclass><fontstyle>Kiehl's×MooRoo奧斯卡化妝手袋  &#13;<br> 美國Kieh's星級產品LipBalm1號護唇膏，據說在美國每兩分鐘就賣出一支。專為客人訂做異國風情手袋的MooRoo，受多位女星委託，為她們設計特色又有創意的手袋出席剛舉行的奧斯卡頒獎禮。MooRoo希望設計更獨特，所以特別找來老字號Kiehl's合作，在每個名人的手袋內放一支1號護唇膏，而名貴手袋內更度身訂做，設計了一個間隔專放潤唇膏。雖然荷李活女星手袋我哋就買唔到，但擁有一支星級潤唇膏都可以望梅止渴！</fontstyle></spanclass></p><p>&#13;<br> &#13;<br> Dior（28872395）&#13;<br> &#13;<br> Kiehl's（23762921）&#13;<br> &#13;<br> MaxFactor（25829849）&#13;<br> &#13;<br> T.LeClerc（29189213）&#13;<br> &#13;<br> RMK（31010321）</p></body></html>