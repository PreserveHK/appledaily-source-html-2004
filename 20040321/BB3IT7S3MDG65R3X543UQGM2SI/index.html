<html><header><meta charset="utf-8"><title>黃線劃分病毒區　「啲菌唔識同你分」<br>外援醫生炮轟瑪嘉烈管理差</title></header><body><h1>黃線劃分病毒區　「啲菌唔識同你分」<br>外援醫生炮轟瑪嘉烈管理差</h1><p>【本報訊】瑪嘉烈醫院去年沙士期間被指定為沙士醫院後，曾仗義到該院深切治療部幫忙七天的明愛醫院深切治療部顧問醫生張敬安，昨日炮轟瑪嘉烈醫院的醫生及護士以深切治療部「太唔安全」為理由不願提供協助，又不滿該院的感染控制措施及行政管理差劣。他更狠批醫院管理局主席梁智鴻「愚蠢」，隨意提出加開病床的「無理」要求。<br> &#13;<br> <spanclass>難叫姑娘落火坑 &#13;<br> 張敬安昨出席立法會調查沙士委員會時稱，去年四月初，瑪嘉烈醫院要求明愛醫院派出深切治療部醫生及護士協助，「好難同啲姑娘講要佢哋跳落火坑幫手，咁我就話可唔可以我都嚟，等啲姑娘好過啲。」&#13;<br> 他指出，甫接手該院深切治療部即對院方嚴重缺乏感染控制意識感到驚慌。例如將深切治療部的三間病房開設在飯堂同一樓層，「全院都經過嗰度去飯堂，你都冇警覺係危險地方」；又用黃線將病房劃分為有病毒及無病毒區域，做法不實際，「啲菌唔識同你分線㗎嘛！」&#13;<br> 而深切治療部醫護人員在缺乏清晰指示下，竟在病房內隨處進食、睡覺及換口罩；而且沒有統一使用N95口罩，有時更找不到個人防護裝備。&#13;<br> 張敬安認為自己是「瑪嘉烈最乞人憎嗰個」。他稱當時深切治療部缺乏人手，他多番向院方要求增援不果，「有醫生同護士抗拒去幫手，成日講我哋唔係唔想幫手，但嗰度太唔安全，你搞好個地方先嚟啦。我係客人，變咗主人，要搞好個地方先落去？」經過他費盡唇舌後，終有醫生自願幫忙，但部份只幫了半天，「肯留低嗰啲，精神有啲問題！」</spanclass></p><p><spanclass>梁智鴻言論愚蠢 &#13;<br> 而令張敬安感到無奈的是，院方仍「日日迫緊我哋開第四間深切治療病房」。他說：「嗰陣時有個人出嚟同人講話要收五十張深切治療病床就五十張……二百張就二百張，呢個係非常之愚蠢嘅言論，係做唔到，一定做唔到嘅。」他後來承認所指的是醫管局主席梁智鴻。&#13;<br> 此外，醫管局專業及公共事務總監高永文出席公開活動時表示，當確定國內及周邊地區沒有禽流感，加上流感高峯期過去後，即可將醫院的警示級別降低，考慮放寬探病安排。</spanclass></p></body></html>