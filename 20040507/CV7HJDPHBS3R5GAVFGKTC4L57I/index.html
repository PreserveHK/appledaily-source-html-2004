<html><header><meta charset="utf-8"><title>　　民建聯反英美最夠膽？ - 李八方</title></header><body><h1>　　民建聯反英美最夠膽？ - 李八方</h1><p>民建聯十幾個代表噚日先後到美國同英國駐港總領事館遞信，抗議美英軍隊「虐待伊拉克囚犯」。率領遊行嘅民建聯立法會議員蔡素玉話，強烈譴責美英軍隊嚴重違反人權，聲言唔能夠容忍呢啲行為。八方覺得美英軍隊軍人嘅惡行，唔係唔抵鬧，不過鬧英美人哋唔會吊銷你個簽證，希望蔡素玉若然咁愛錫伊拉克兵，不如愛多啲中國人權，好似中國大陸嘅囚犯，例如○○年研究中國民主被捕嘅幾個北大學生，佢係咪更應跳出嚟抗議。&#13;<br> （圖）民建聯十幾個代表噚日遊行，強烈譴責美英軍隊嚴重違反人權。	區民傑攝&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>