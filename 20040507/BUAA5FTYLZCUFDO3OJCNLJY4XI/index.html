<html><header><meta charset="utf-8"><title>下一站......「高階」大玩雙喇叭</title></header><body><h1>下一站......「高階」大玩雙喇叭</h1><p>以鄭秀文為代言人的國產DBTEL，近排喺香港的廣告攻勢相當凌厲，早前推出多部中階機種，人人都期待其高階機種早日登場。不過等咗咁耐終於都有消息，預計5月尾推出的兩部高階機種——J1及J7，不論規格、外形及功能都現出高階風範。當中J7更內置雙喇叭系列，鍾意靚聲嘅用家相信必定會收貨！&#13;<br>記者：劉耀祥&#13;<br>攝影：陳智良&#13;<br>ImageGirl：Dicky</p><p>為了推出這兩部全新高階J1及J7，DBTEL可謂悉心安排，其實早在上年年中已經公告天下，不過到今時今日先正式見街。DBTEL為隆重其事，特別將高階機種及之前的中階機種分為兩個系列，所以大家今次見到嘅J1及J7，機身Logo亦改為「Dbtel」，與現時賣緊街嘅中階機種用上「DBTEL」，有明顯分別，令大家更易分得出。</p><p><spanclass><fontstyle>雙喇叭玩立體聲  &#13;<br> 兩部新機各以摺機及直身機示人，但當中以J7較惹人注目，除外形與DBTEL機種截然不同之外，機身的雙喇叭設計令人更有興趣，究竟多一個喇叭係咪會靚聲啲？答案係會！J7雖然只有40和弦，不過聲效相當出色，清晰兼響亮，雙喇叭設計令聲音有環迴效果，感覺就好似Hi-Fi一個同兩個喇叭嘅分別。內置超過20首和弦樂曲，開盡未有拆聲之餘，而和弦、震動及燈光亦同步開動。最後特別一提其震動效果，強勁程度只要拎住幾分鐘，就足已令人手痹，絕對唔嘢少！</fontstyle></spanclass></p><p><spanclass><fontstyle>強力閃燈夠火力  &#13;<br> J7除雙喇叭充滿吸引力之外，其規格亦都有資格做高階機種，內置30萬像素鏡頭，預覽反應敏捷，未有拖泥帶水。而鏡頭旁邊亦裝有閃光燈，其「火力」亦令人驚喜，與相機相比當然仍有一大段距離，不過對比其他設有閃光燈的手機，火力算係唔錯。而高階機種的例牌功能，GPRS、JAVA、MMS及紅外線等，J7亦都統統有齊。</fontstyle></spanclass></p><p><b> J7Profile</b> &#13;<br> 制式：	GSM900/1800雙頻&#13;<br> 顯示器：	（外）雙色OLED&#13;<br> 	（內）6萬5色/128×160&#13;<br> 功能：	40和弦、GPRS、JAVA、MMS、紅外線&#13;<br> 鏡頭：	30萬像素&#13;<br> 備用時間：	50-150小時&#13;<br> 通話時間：	2-3小時&#13;<br> 體積：	83.5×45×22.5mm&#13;<br> 重量：	85g</p><p><spanclass><fontstyle>J1直身高階歐洲Feel  &#13;<br> 除J7之外，Dbtel對直身機向來都十分捧場，所以今次推出高階機種，亦唔少得直身機的份兒。而新作J1外形亦頗有歐洲產品味道，雖然從型號上感覺J1乃J7的低一級型號，不過其實在功能上不相伯仲，外表睇落就係鏡頭旁未設有閃光燈，之但係J1就內置有收音機功能，絕對係各有特色。而玩落之後就發覺，J1的操作亦甚具心思，其中「桌布天天換」功能，每日自動更換Wallpaper，每日打開機都有新意。而MMS、JAVA、40和弦、GPRS及WAP亦一應俱全，想要直身高階機又多一個選擇！</fontstyle></spanclass></p><p><br> &#13;<br> <b> J1Profile</b> &#13;<br> 制式：	GSM900/1800雙頻&#13;<br> 顯示器：	6萬5色/128×160&#13;<br> 鏡頭：	30萬像素&#13;<br> 功能：	40和弦、GPRS、JAVA、MMS、紅外線&#13;<br> 備用時間：	50-150小時&#13;<br> 通話時間：	2.5小時&#13;<br> 體積：	109×43×18mm&#13;<br> 重量：	74g</p><p><spanclass><fontstyle>摺機直身機齊齊睇  &#13;<br> <spanclass><fontstyle>直身機派  </fontstyle></spanclass></fontstyle></spanclass></p><p><spanclass><fontstyle>摺機派  </fontstyle></spanclass></p><p>&#13;<br> &#13;<br> <b> 查詢</b> &#13;<br> Dbtel　查詢電話：28611932&#13;<br> &#13;<br> （a）星匯電訊（23902680）&#13;<br> &#13;<br> （b）MotoroloaHK（25063888）&#13;<br> &#13;<br> （c）Vision（21572888）&#13;<br> &#13;<br> （d）數碼通（28802688）</p></body></html>