<html><header><meta charset="utf-8"><title>大風吹不熄心中烈火<br>張燊悅蕭正楠櫻花樹下纏綿</title></header><body><h1>大風吹不熄心中烈火<br>張燊悅蕭正楠櫻花樹下纏綿</h1><p>張燊悅早前在日本拍攝蕭正楠的音樂特輯，扮演對方幻想世界內的虛擬女郎。鏡頭前，兩人在櫻花樹下談情熱舞，浪漫無限，但鏡頭後，他們卻被大風狂吹，凍到不停打冷震。</p><p>張燊悅在蕭正楠的音樂特輯中擔任女主角，扮演對方幻想出來的虛擬女郎，早前她隨隊到日本拍外景，前後逗留七天，取景地包括東京和仙台。&#13;<br> <br> <spanclass>猛被日男拍照 &#13;<br> 上月是日本櫻花盛放的季節，張燊悅和蕭正楠完成東京的戲份後，便坐五小時車程到仙台拍櫻花景，以襯托兩人談情說愛的浪漫感覺。未料仙台卻颳起大風，將大量櫻花吹落，結果大隊再經四個小時的車程尋尋覓覓，才找到較完整的櫻花樹，但兩人拍攝時，遭大風無情狂吹，仍打冷震繼續扮甜蜜。&#13;<br> 張燊悅日前在電話中說：「嗰日拍櫻花景，我諗氣溫只得幾度，我哋係咁俾風吹，又驚啲櫻花吹甩晒，所以拍得幾趕。拍嘅時候又有個日本男人係咁攞住個手提電話影我相，我又食緊風喎，不過佢都好，請我食墨魚燒同埋燒糯米糰。」&#13;<br> 問張燊悅跟蕭正楠有否親熱鏡頭？她說：「有，佢有首歌講跳舞嘅，我要除咗對鞋企喺佢身上跳舞，又要好纏綿咁攬住佢，但拍嘅地方係喺公園入面，所以都有啲唔好意思。」&#13;<br> <br> <spanclass>大讚對手上進 &#13;<br> 問張燊悅對蕭正楠有何感覺？她說：「有樣嘢我幾意外，佢由朝到晚不停煲碟睇戲，一路學習，佢幾敬業樂業，呢個男仔都有啲腦袋㗎。」&#13;<br> 採訪：朱倬誼</spanclass></spanclass></p></body></html>