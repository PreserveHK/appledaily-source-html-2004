<html><header><meta charset="utf-8"><title>擁巨資滿肚密圈<br>股路縱橫：富豪有力發圍</title></header><body><h1>擁巨資滿肚密圈<br>股路縱橫：富豪有力發圍</h1><p>港股噚日裂口高開，衝破14200關口阻力，最高14339，升177點，收市升幅收窄，只升98點，收報14261，成交則大增到254億元，而期指亦大強勢，高水39點。&#13;<br> 大市升勢仍係由藍籌主導，國企同二三線股只係個別發展。今個升浪，恒指可向14500至15000推進，唔排除藍籌升完後，二三線股同國企會升番轉，跟住先出現一次真正的中期調整。現時美股個勢好強，納指已破位而上，杜指若能升破10600，而又能穩守其上，則好大機會會開展一個大升浪，對港股會起到帶動作用。&#13;<br> 國指升17點，又係金屬股最威水，鞍鋼（347）升3.2%，仍一路見有大戶收集，馬鋼（323）同重鋼（1053）分別有2.4%同1.4%進帳。&#13;<br> 另外，中鋁（2600）亦見有大行大手扯吸，收5.05元，升2.5%，佢哋睇目標價係7.0元，現價上車，預期升幅重有40%！<br> &#13;<br> <spanclass>今年盈利料達10億 &#13;<br> 富豪國際（078）呢輪個勢好強，由0.40元升上0.48元，造完上升三角形，噚日又再升過，破位而上，而又有大成交支持，照度上去，初步目標指向0.57元。9月中，本欄推介買入，當時股價0.36元，現時仍可持有。&#13;<br> 富豪除呢一兩年盈利好可觀外，家吓策劃緊嘅大計，亦對未來發展好有利。&#13;<br> （1）進軍澳門酒店及地產業務，投資20億元，興建兩間酒店，提供約2000個房間，使成為港澳最大的酒店網絡。&#13;<br> （2）透過聯營公司「8D」拓展一條龍式中港澳旅遊推廣業務，預期3年內業務規模可達10億元。&#13;<br> （3）擴充酒店房間，沙田富豪及銅鑼灣富豪正申請加建300間酒店房間，預期投資1億元，而現時酒店房間入住率高逾90%，房租收入大增。&#13;<br> 富豪海灣熱賣，呎價持續上升，已去到1.6萬元一呎，富豪已套現近45億元，除還債外，仍擁巨資，有力大發圍。04年度（12月年結）的上半年，獲利2.85億元，全年盈利保守估計有10億元，每股盈利12.3仙，以目標價0.57元計，PE亦僅4.6倍。&#13;<br> 郭兆誠&#13;<br> </spanclass></p></body></html>