<html><header><meta charset="utf-8"><title>電腦新產品：T4010以筆代鼠<br>FUJITSU1.6GHzTabletPC</title></header><body><h1>電腦新產品：T4010以筆代鼠<br>FUJITSU1.6GHzTabletPC</h1><p>FUJITSU向來係TabletPC忠實Fans，出完一代又一代，不過以往之機種都偏重輕巧式，外形猶如一部大型PDA，對一般Notebook用家可能並非「我杯茶」。日前FUJITSU推出全新LifeBookT4010，就終於以Notebook外形示人，加入鍵盤之餘更有DVDCombo光碟機，集TabletPC及Notebook兩大優點於一身。&#13;<br>&#13;<br>記者、攝影：劉耀祥　&#13;<br>ImageGirl：Echo</p><p>放眼於流動電腦市場，Notebook始終都係市場主流，雖然TabletPC比Notebook更強調其流動性，不過由於定位較Notebook模糊，兼且價錢比Notebook貴，所以未能造成大氣候。不過新近推出的TabletPC都趨向採用Notebook外形，再加上扭擰芒，既可吸納用慣Notebook的用家，亦可將屏幕上直接書寫這個TabletPC長處發揚光大！&#13;<br> &#13;<br> Profile&#13;<br> 處理器：IntelPentiumMCentrino1.6GHz&#13;<br> 顯示卡：IntelExtremeGraphics2（64MB）&#13;<br> 屏幕：12.1吋（1,024×768像素）&#13;<br> 記憶體：512MB&#13;<br> 硬碟：60GB&#13;<br> 光碟機：DVD-Combo&#13;<br> 擴充性：USB2.0×2、PCMCIA、IEEE1394、VGA輸出&#13;<br> 記憶卡槽：SD、MSPro&#13;<br> 體積：293×244×35mm&#13;<br> 重量：1.95kg&#13;<br> &#13;<br> FUJITSUPC&#13;<br> 查詢電話：31012898</p><p>OneNote傳紙仔「文件」</p><p>T4010用上最新之WindowsXPTabletPCEdition2005版本，支援屏幕書寫功能，其中以《OneNote》最能表現直接書寫之優點，猶如在紙上書寫一樣，而且傳送予他人亦可以「原封不動」，直頭好似「傳紙仔」。而TouchScreen亦可以橫/直度顯示，方便不同場合使用。</p><p>12.1吋扭擰Touch芒</p><p>講到明係TabletPC，所以最基本有兩樣物品係必備嘅，第一樣就係扭擰TouchScreen，第二樣就係觸控筆。呢兩樣喺T4010身上當然一定唔少得，12.1吋屏幕除咗係TouchScreen之外，更採用「Crystal-clear」質料，畫面相當光猛，觀感令人自然舒服。而第二必需品觸控筆，就設於屏幕旁邊，有繩連接機身，唔怕用用吓唔知去咗邊。筆身上更設有按鈕，大可做埋Mouse，實行一支筆走天涯。不過就稍嫌質感不足，輕飄飄唔係咁就手。</p><p>1.6GHzCentrino處理器</p><p>採用Notebook外形的T4010，除擁有TabletPC的優點之外，亦都有一般Notebook嘅好處。採用1.6GHzCentrino處理器，雖然並非全城至強，不過對於一般商務用家，亦已經綽綽有餘。而一般TabletPC所欠缺的，就係不設內置光碟機，不過T4010就內置有DVD-Combo，燒碟當然冇問題。另外，機身插頭亦非一般TabletPC所比，設有兩個USB2.0、VGA、IEEE1394之外，亦設有LAN插頭，以及支援WiFi無線網絡。之但係T4010強則強矣，可惜代價就係機身比較重，達1.95kg，拎得耐隻手都幾攰。&#13;<br> </p><p>TabletPC抵玩精選</p><p>TabletPC始終未能成為市場主流，與市場上選擇唔多有直接關係，𠵱家就搵咗幾部市場上仍然有售嘅TabletPC畀大家，最平唔使七千蚊就有得玩！</p><p>最大扭擰芒&#13;<br>CentralfieldBTOT210</p><p>較少見之大屏幕TabletPC，尺寸達14.1吋，加上一般Notebook外形，既可作TabletPC，亦可當普通Notebook用。&#13;<br> 規格：1.6GB處理器、256MB記憶體、40GB硬碟、14.1吋屏幕&#13;<br> 售價：$8,499（b）</p><p>行新P-M733&#13;<br>AcerC112Ti</p><p>使用新款的P-M733（1.1GHz）處理器，一味夠慳電，而且硬件規格亦夠實用，就算行使較高要求的軟件都冇問題。&#13;<br> 規格：P-M733（1.1GHz）處理器、256MB記憶體、40GB硬碟、10.4吋屏幕&#13;<br> 售價：$10,980（c）</p><p>10吋觸控屏&#13;<br>COMPAQTC1000</p><p>傳統TabletPC外形，機身屬細小之列，只有10.4吋屏幕，機身插頭亦十分齊全，LAN、USB、PCMCIA都有齊。&#13;<br> 規格：1GB處理器、256MB記憶體、30GB硬碟、10.4吋屏幕&#13;<br> 售價：$8,880（a）</p><p>查詢</p><p>（a）明智電腦（23323327）&#13;<br> （b）Centralfield（27088086）&#13;<br> （c）AcerHK（25280233）</p><p>同場加映S系列雙胞胎</p><p>除TabletPCT4010之外，FUJITSU同場亦加映兩部S系列新機，分別係S6230及S7010，兩者外形十分相似，都以黑色機身為主調，兼且亦同樣輕薄，外觀相當討好。而且兩者規格亦十分相似，同樣使用Centrino1.6GHz處理器、512MB記憶體、DVD-Combo光碟機，以及支援WiFi無線網絡。不過當中以S7010較為高階，除14吋屏幕比S6230大之外，更加入FUJITSU最耍家之指模掃描器，資料更加保密。</p><p>Profile&#13;<br> 處理器：IntelPentiumMCentrino1.6GHz&#13;<br> 顯示卡：IntelExtremeGraphics2（64MB）&#13;<br> 屏幕：13.3吋（S6230）/14吋（S7010）&#13;<br> 記憶體：256MB&#13;<br> 硬碟：80GB&#13;<br> 光碟機：DVD-Combo&#13;<br> 擴充性：USB2.0×3、PCMCIA、IEEE1394、VGA輸出&#13;<br> 體積：293×236.5×30.5mm（S6230）/306×247×25.4mm（S7010）&#13;<br> 重量：1.65kg（S6230）/1.75kg（S7010）</p></body></html>