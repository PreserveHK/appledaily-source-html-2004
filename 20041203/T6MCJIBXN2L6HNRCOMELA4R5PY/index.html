<html><header><meta charset="utf-8"><title>日韓興啲乜：<br>美甲護膚照燈點只漫畫茶室咁簡單</title></header><body><h1>日韓興啲乜：<br>美甲護膚照燈點只漫畫茶室咁簡單</h1><p>日本近年競爭最劇烈的夜店，並非居酒屋、餐廳、酒吧，而是通宵營業的漫畫茶室，MediaCafePOPEYE為方便「無車可歸」的單身女客，推出估佢唔到嘅另類貼心服務如NailArt、腳底按摩、照紫外光燈、補妝專櫃等……真係點只漫畫茶室咁簡單，話佢係美容院都重得。&#13;<br>記者：張一豪&#13;<br>攝影：黃子偉</p><p>百搭漫畫美容室</p><p>漫畫茶室叫「漫畫喫茶」，近年在日本大受歡迎，主要服務對象是錯過尾班火車的夜歸人，讓他們有個落腳點度過漫漫長夜，有瓦遮頭等明早的頭班火車。早期的「漫畫喫茶」裝修簡單，一室枱櫈數張，數千本漫畫再加自助式任飲茶水就可經營，但隨着競爭愈來愈大，兼要吸引女性消費，全國擁有49家分店的MediaCafePOPEYE在新宿的大型分店內，就加入不少專為女性而設的配套美容服務如NailArt，漫畫茶室逐漸演變成百搭「漫畫美容室」。</p><p>上網打機睇寫真集</p><p>漫畫迷始終以男性居多，MediaCafePOPEYE沒有忽略男性顧客需要，這裏有PS2打、有DVD睇、有網上，最重要是有男士最Buy的玩意與書種，大班麻甩仔上來柴娃娃固然高興，單拖打機亦唔會悶。</p><p>基本設備夠超班</p><p>全店有158個座位及135台可供上網的電腦，唔叫漫畫茶室叫「MediaCafe」，個名改得絕對名副其實！跟香港漫畫茶室、網吧相比，它超班一百倍！藏書量豐富、坐位舒適，看來香港香港漫畫茶室都可以借吓鏡，自我增值。</p><p>通宵醫肚似便利店</p><p>捱通頂看漫畫，飲品小食不可少，此店除數十款免費飲品任飲外，還有各類型零食俾人過口癮，肚餓咩？買急凍微波爐食品，一叮即食熱辣辣香噴噴，方便程度十足便利店，半夜肚打鼓唔使愁。</p><p>貼心服務全面睇</p><p>靚靚NailArt</p><p>附NailSalon，變身花甲美容院，紅橙黃綠青藍紫數十款花甲任揀。</p><p>腳底按摩</p><p>夜蒲蒲到腳仔軟，有免費腳底按摩機鬆一鬆，消除疲勞。</p><p>照紫外光燈</p><p>連紫外燈都有，服！幾時都可以曬一身健康古銅色皮膚。</p><p>沖個靚涼</p><p>過夜都唔使怕醃鹹魚，因為有男女浴室，沖個熱水涼精神一振，爽！</p><p>敷個靚Mask</p><p>通完頂五官走樣？唔驚，買散裝面膜、卸妝液、潤膚液等化妝品護理吓（　100，約$7.5），聽朝出街唔怕變女鬼。</p><p>客人幾句</p><p>MediaCafePOPEYE新宿店&#13;<br> 地址：東京新宿區新宿3-5-45F&#13;<br> 電話：（81）3-5367-8909&#13;<br> 營業時間：24小時&#13;<br> 收費：不需入會費，基本收費首30分鐘?270（約$20），以後每10分鐘?60（約$4.5），過夜7小時?1,700（約$128）。&#13;<br> 其他項目：&#13;<br> 1.NailArt：基本修甲服務?500（約$38），服務時間是12:00nn至9:00pm，須預約。電話：（81）3-5367-9195。　&#13;<br> 2.紫外光燈：首30分鐘?1,200（約$90），以後每10分鐘?400（約$30）。&#13;<br> 3.豪華按摩椅：首30分鐘?300（約$23），以後10分鐘?90（約$6.8），過夜7小時?2400（約$167）。&#13;<br> 網址：<ahref http:>www.media-cafe.ne.jp/index.html </ahref></p></body></html>