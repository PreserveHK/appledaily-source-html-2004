<html><header><meta charset="utf-8"><title>三星首部百萬像素手機P730轉到你頭暈</title></header><body><h1>三星首部百萬像素手機P730轉到你頭暈</h1><p>今年間間手機廠都興晒玩伸縮同旋轉機，三星就決定跟隨大氣候之餘亦保留個人傳統。新到港嘅水貨P730，就將摺機及旋轉機合而為一，向左轉向右轉之後再揭蓋，一於轉到你頭暈為止。而且加埋三星首個百萬像素鏡頭，以及ReduceMMC插槽，玩晒聽歌影相，絕對係有Gimmick有內涵！&#13;<br>記者、攝影：劉耀祥</p><p>三星P730以無敵大迴環加上百萬像素之名殺到嚟，睇睇資料已經係三星重頭機王，以為又係天價機一部，第一批水貨冇過萬都出唔到門口，點知開價都只係$4,880，可能由於只得英文版本關係，所以一眾街舖都自行「收斂」，追新機者當然就飲得杯落！&#13;<br> &#13;<br> <spanclass><fontstyle>完全旋轉逐格睇  </fontstyle></spanclass></p><p><br> &#13;<br> <spanclass><fontstyle>反芒後自動Lock掣  &#13;<br> 只可以用「完全估佢唔到」去形容呢部P730，對於玩慣扭擰機、旋轉機嘅筆者嚟講，開頭都一樣俾佢轉到天旋地轉，總之轉完又揭、揭完再轉，真係頭都大埋，玩咗一陣先「搵到路轉」。而P730可以向左轉、向右轉，全靠機身摺位加上一個180o轉軸，提供嘅「可視角度」比扭擰芒機更多。由於轉軸位份量都唔細，兼且高咗出嚟，所以三星索性將方向掣放埋上去，之但係實際使用就唔係咁慣，㩒完數字之後再㩒方向掣，就要麻煩用家提高少少隻手指。將個芒反轉之後，四個方向掣就會自動Lock住，所以用家毋須擔心會誤按！</fontstyle></spanclass></p><p><br> &#13;<br> <spanclass><fontstyle>百萬像素鏡頭兼插卡  &#13;<br> 三星素以靚鏡靚芒出名，今次終於加入百萬大軍，落場同其他品牌正式交鋒。而100萬像素鏡頭就唔似得個芒咁「難纏」，只係安安份份放喺機背，冇得扭冇得擰，反而實用得多。操作上與三星以往影相手機一樣，相框、特別效果都有齊，兼且有60分鐘拍片，最得意就係可將短片做成Wallpaper，自創短片Wallpaper！P730內置有64MB記憶體，以及支援ReduceMMC記憶卡，所以機內特別有MP3播放程式，聽歌雖然只靠一個喇叭，不過聲量都算響。另外，跟機會有USBCable附送，但係就冇記憶卡跟埋，不過唔緊要，只要《蘋果日報》讀者手持本版到「全新世界」購買P730，就會附送128MBReduceMMC一張，以及MMC轉換頭！</fontstyle></spanclass></p><p><br> &#13;<br> <spanclass><fontstyle>百萬像素實地測試  &#13;<br> 三星嘅百萬像素鏡頭有幾靚？好多人都好想知，究竟可唔可以延續其影靚相「傳統」？睇睇測試相片就一清二楚！</fontstyle></spanclass></p><p><br> &#13;<br> <b> PROFILE</b> &#13;<br> 制式：GSM900/1800/1900三頻&#13;<br> 外芒：OLED/96×94像素&#13;<br> 內芒：TFD/176×220像素/26萬色&#13;<br> 鏡頭：100萬像素&#13;<br> 記憶體：64MB/ReduceMMC記憶卡&#13;<br> 功能：64和弦、MP3播放、拍片、紅外線、JAVA、MMS&#13;<br> 備用時間：243小時；通話時間：3.2小時&#13;<br> 體積：94×45×25mm；重量：123g&#13;<br> 查詢：27872282（全新世界）&#13;<br> </p></body></html>