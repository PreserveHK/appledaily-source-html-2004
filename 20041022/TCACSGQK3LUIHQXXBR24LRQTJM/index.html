<html><header><meta charset="utf-8"><title>　　當長毛遇上少年哲古華拉 - 李八方</title></header><body><h1>　　當長毛遇上少年哲古華拉 - 李八方</h1><p>係人都知長毛梁國雄好崇拜阿根廷革命家哲古華拉，前晚喺中環IFC戲院就有部新片《哲古華拉少年日記》舉行首映禮，首映禮稀客長毛都特登去捧場，重有五六個妹妹仔擁躉喺度等佢㖭，長毛話嗰幾位妹妹仔同過佢一齊去南美追尋哲古華拉嘅蹤迹。因為長毛趕住返立法局開會，所以冇入場睇戲。&#13;<br> 八方同長毛傾開，原來佢唔單止對哲古華拉有研究，電影嘢佢都識唔少，佢話十幾歲就好鍾意哲古華拉，幾乎所有關於佢嘅書都睇過，佢最希望有導演可以拍得出哲古華拉嘅革命神髓同佢輝煌嘅一生。講開《哲》片，長毛就話：「我知呢個導演拍過《中央車站》，佢亦唔會拍續集，好可惜，不過畀佢拍都拍唔到哲古華拉嘅革命神髓，荷李活影圈應該有呢啲講革命嘅電影先啱。」&#13;<br> （圖）長毛臨開會都去撐偶像場，果然係忠實fans。&#13;<br> 仇志中攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>