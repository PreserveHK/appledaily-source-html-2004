<html><header><meta charset="utf-8"><title>Nokia6670水貨搶先到</title></header><body><h1>Nokia6670水貨搶先到</h1><p>Nokia7610大熱賣，之後公布嘅7260及6670亦都同樣有其影子，當市場盛傳7260快將於香港推出之際，6670就搶先一步，水貨日前就正式登陸香港。外形與7610如出一轍嘅6670，最大分別就係唔再玩旋風式按鈕排列，正正經經咁排，方便傳統嘅用家。6670唔單止外形同7610差唔多，就連規格亦都相若，內置有100萬像素鏡頭、藍芽、SymbianSeries60作業系統及支援ReduceMMC等。分別就在於內置程式，內置「DirectPrint」及「DataTransfer」兩個新程式，可以經藍芽連接打印機印相外，重可透過藍芽將資料傳送至另一藍芽裝置中，最正係「DataTransfer」可一次過傳送大量資料，例如整個電話簿或行事曆等。現時6670只有水貨到港，所以只有英文版本，想玩中文嘅用家就要再等多陣喇！&#13;<br>記者、攝影：劉耀祥</p><p><b> PROFILE</b> &#13;<br> 制式：GSM三頻&#13;<br> 顯示器：65,536色/176×208像素/TFT&#13;<br> 鏡頭：100萬像素&#13;<br> 記憶體：8MB/ReduceMMC&#13;<br> 功能：藍芽、拍片、和弦、JAVA、GPRS&#13;<br> 備用時間：150-240小時&#13;<br> 通話時間：2-4小時&#13;<br> 體積：108.6×53×20.9mm；重量：120g&#13;<br> &#13;<br> 駿昇電訊　查詢電話：31186789</p></body></html>