<html><header><meta charset="utf-8"><title>　　張五常最有影響力 - 李八方</title></header><body><h1>　　張五常最有影響力 - 李八方</h1><p>大教授張五常近年好低調，八方都好少聽到佢把聲，不過，噚日睇《世界商業論壇》個網站，發現大教授消息，佢剛剛被選為「中國最具影響力的十大經濟學家」，重排第一名㖭。&#13;<br> 《世界商業論壇》由美國哥大教授羅伯特．蒙代爾主編，上述選評，由五百位經濟學人、財經記者、高級經理，從十五位候選人中投票評分選出，評分包括三個範疇──學術影響力、經濟影響力同社會影響力。除咗張五常外，排第三的郎咸平也為港人熟識；第二位的楊小凱則已故。&#13;<br> 據講，喺中國內地，被稱為「經濟學家」嘅有五千人，能夠喺國際主流學術刊物發表論文嘅有約一百人，喺國際上有知名度嘅唔超過十人。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>