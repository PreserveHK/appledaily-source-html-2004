<html><header><meta charset="utf-8"><title>基斯羅夫遊覽聖地誠心祈禱</title></header><body><h1>基斯羅夫遊覽聖地誠心祈禱</h1><p>喺電視劇《色慾都市》裏面飾演Mr.Big嘅美國男星基斯羅夫（ChrisNoth），近日去咗以色列為當地嘅旅遊局拍廣告。前日基斯羅夫去到舊城史迹殿堂西牆（WesternWall）度遊覽。西牆係猶太教嘅聖地，基斯羅夫特登戴上象徵猶太教嘅黑帽嚟祈禱，你睇佢一臉肅穆，就知佢幾誠心啦！</p></body></html>