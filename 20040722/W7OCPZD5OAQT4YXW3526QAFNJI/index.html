<html><header><meta charset="utf-8"><title>增值空間：<br>化個新娘妝每次賺$3,000</title></header><body><h1>增值空間：<br>化個新娘妝每次賺$3,000</h1><p>一生人最美麗嘅時刻，唔使講都一定係同愛人步進教堂，共諧連理嗰一刻，想結婚當日靚絕全場，化個靚妝絕對唔少得。現時唔少美容學院都提供新娘化妝課程，除咗教你化妝基本步驟，重提供形象指導、髮型設計、皮膚護理等，一手包辦新娘同新郎嘅化妝同造型；舊年係盲年唔適合嫁娶，今年終於轉番入好年，好多人都趕住喺年尾前拉埋，修讀新娘化妝師，今年一定生意滔滔！&#13;<br>&#13;<br>記者：吳嘉怡　攝影：梁翠妍&#13;<br>模特兒：Carol（StarAsia）</p><p>以前學化妝，主要想遮蓋臉上瑕疵，但今時唔同往日，化妝課程愈來愈專業，好似近年新興的新娘化妝課程，除教你撲粉底技巧外，重包括皮膚護理、髮型設計、頭飾應用、形象指導等多項新內容。&#13;<br> &#13;<br> <spanclass><fontstyle>愛化妝索性轉行  &#13;<br> 天生愛美麗的Cherry，醉心化妝，3年前更毅然放棄做了多年的旅遊領隊工作，全心報讀化妝課程，「自己一直對化妝有好濃厚興趣，而近年新娘化妝行業需求愈嚟愈大，覺得係時候為自己嘅前途重新計劃，於是決定轉行。」而新娘化妝比一般化妝專業，色彩概念、髮型設計、衣飾配搭等，都令Cherry的技術更上一層。從初班到高班，包括新娘化妝、專業化妝、荷李活特別課程及導師班，不斷努力，Cherry今天終於成為化妝導師。</fontstyle></spanclass></p><p><spanclass><fontstyle>大有發圍北上授徒  &#13;<br> 除了興趣，學新娘化妝的另一條件是要有一定的化妝基礎。像Christine，化妝在她來說並不陌生，「讀書時期跳中國舞係要幫自己化妝，化得多，連朋友做舞台劇都搵我幫手化妝。自此之後，對化妝嘅興趣就愈嚟愈濃，為咗提升技術，就報讀專業課程，正式入行。」已貴為導師的Christine，現更吼準時機，除在香港開班授徒外，發展更遠至中國大陸，如她所言：「希望世界各地都有我嘅學生！」</fontstyle></spanclass></p><p><spanclass><fontstyle>導師話：形象日專需求遞增  &#13;<br> TouchUp導師Cat指出，近年許多新人結婚都愛找新娘化妝師幫手，因為除了化妝服務外，形象及髮型等都由化妝師一手包辦，相比起傳統式化妝師，確實係優勝好多。這種一條龍服務方式，不但增加化妝師的需求，亦令化妝師地位大大提高。加上新娘化妝套餐收費平均約$2,000至$3,000不等。成績驕人者，化妝學校更會聘用該學員並為其接Job，可見前景相當不錯。</fontstyle></spanclass></p><p><spanclass><fontstyle>小備忘  &#13;<br> 1.學習新娘化妝前，需具基本化妝認識，若曾修讀一些專業化妝入門班當然更理想。&#13;<br> 2.讀畢新娘化妝課程後，可再進修專業化妝深造課程、化妝導師課程或荷李活證書課程，成為國際級造型師。&#13;<br> &#13;<br> <b> 課程選擇</b> &#13;<br> <spanclass><fontstyle>新娘形象證書課程  &#13;<br> 主辦：TouchUp&#13;<br> 內容：婚宴化妝、教授新娘、新郎、伴娘等化妝技巧及注意事項，讓學員掌握突出輪廓及隱藏瑕疵的化妝技巧。&#13;<br> 開課日期：隨時開班，4人成班。（3堂理論及5堂實習，每堂2小時30分鐘）&#13;<br> 費用：$4,880&#13;<br> 查詢：27171940&#13;<br> 備註：修讀課程期間，學生可按需要自行安排自修時間；修讀課程期間及考試完畢後，學生可按需要申請進行補課。</fontstyle></spanclass></fontstyle></spanclass></p><p><spanclass><fontstyle>新娘化妝深造班  &#13;<br> 主辦：BeautyTech&#13;<br> 內容：教授學員學習準新娘的皮膚護理要訣、各款潮流新娘化妝、瑕疵補救法、飾物配襯等。&#13;<br> 開課日期：待定（共4堂，每堂2小時）&#13;<br> 費用：$2,800&#13;<br> 查詢：25744418&#13;<br> 備註：完成整個課程之學員，均可獲BeautyTech頒發認可證書。&#13;<br> &#13;<br> <spanclass><fontstyle>專業新娘化妝師證書課程  &#13;<br> 主辦：PerfectStage&#13;<br> 內容：教授學員了解面部及五官輪廓之優、缺點，使用正確修飾之理論及運用技巧，從而可用化妝技巧作出改善及為客人設計合適之妝容。&#13;<br> 開課日期：8月5日&#13;<br> 費用：6-8人小組班　$4,200（共8堂，每堂3小時）&#13;<br> 個別教授　$6,400（共8堂，每堂2小時）&#13;<br> 查詢：25720788&#13;<br> 備註：須自備模特兒上課；學生出席率不少於四分之三及經考試及格，可獲頒發PerfectStage認可證書。</fontstyle></spanclass></fontstyle></spanclass></p></body></html>