<html><header><meta charset="utf-8"><title>數碼影音：<br>DVD錄影機低價新趨勢奧運全程記錄</title></header><body><h1>數碼影音：<br>DVD錄影機低價新趨勢奧運全程記錄</h1><p>4年一度嘅奧運會盛事，8月就喺希臘雅典舉行，由於時差關係，香港上班一族會錯過唔少重要賽事，雖可預校時間錄影，不過傳統VHS錄影機質素一般，兼且要花費唔少買帶錢，呢個時候DVD錄影機就大派用場。𠵱家市面上已經有唔少二千蚊左右嘅DVD錄影機，可算係相當之普及。而今日介紹呢部新嘅EURONDVR-1000P，唔使2千蚊，功能亦算齊全，正好用來代替屋企部老爺機！&#13;<br>&#13;<br>記者：許福合　攝影：陳偉強　ImageGirl：Don</p><p>巿面上DVD錄影機開始普及，選擇開始多，不過價位都分別好大，名牌機價位去到8、9千都有，功能多多，不過是否實用就見仁見智，若果只係單純為咗要一個較佳嘅電視錄影質素，今日介紹呢部EURONDVR-1000P就實啱玩，開價$1,980，鏡面機身又夠Hi-Tech，全中文介面令初哥都啱玩！</p><p><spanclass><fontstyle>PROFILE  &#13;<br> 兼容：DVD/CD/+/-R/RW/VCD/MP3CD/PhotoCD&#13;<br> 制式：NTSC/PAL&#13;<br> 燒錄：DVD+R/RW&#13;<br> 其他：IEEE1394、ProgressiveScan、5.1音效</fontstyle></spanclass></p><p><spanclass><fontstyle>預錄比賽　簡單方便  &#13;<br> 奧運賽事項目極多，時間分散，對VHS錄影機嘅預校錄影功能更係一個挑戰。DVR-1000P就可預設多個定時錄影，設定錯誤時更會作出提示，方便預錄多個不同時段節目。而錄影媒體使用DVD+R/RW光碟，按畫質會分為SP/SLP/EP/HQ，一隻碟最長可錄足6小時，花費都只係幾蚊，要將整個奧運會錄低都唔肉赤，最重要係DVD碟比錄影帶收藏方便又慳位，保存性更係無得比，最適合運動發燒友用嚟珍藏之用。</fontstyle></spanclass></p><p><spanclass><fontstyle>薄身鏡面可錄MPEG2  &#13;<br> 時下興瘦身，DVR-1000P都有個輕巧外形，機身只有48mm薄身，要搵地方安置都相當容易。至於錄影時會以DVD即MPEG2格式燒錄，可將畫面保存最高質素，同時亦支援麗音功能，可預先設定聲道錄影。重播時更可享有ProgressiveScan逐行掃描及5.1音效解碼，對錄電視節目效果幫助唔大，不過當播放DVD影碟就相當唔錯。雖然DVR-1000P走平價路線，功能及質素仍有番咁上下。</fontstyle></spanclass></p><p><spanclass><fontstyle>中文介面夠易用  &#13;<br> 以DVD+R/RW作燒錄，而播碟兼容性較高，支援DVD/CD/+/-R/RW/VCD，連MP3CD及PhotoCD都對應。功能較為基本，播放PhotoCD不設小圖預覽，只可逐張相顯示。機身接駁介面齊備，有齊色差、S端子、AV輸出等，聲音方面更可以同軸或光纖輸出，享受更高音質。另外亦唔少得IEEE1394介面，拎住部DV拍完片後，可接駁至DVR-1000P，將影片直接燒錄至DVD碟內，毋須經電腦，加上全程中文化介面，更係易於上手。</fontstyle></spanclass></p><p><br> &#13;<br> <b> 創天影音</b> &#13;<br> 查詢電話：24113333</p><p><spanclass><fontstyle>同級DVD錄影機  &#13;<br> 其實市面上已湧現唔少DVD錄影機，除去美國、日本等貴價產品，好多大陸製造嘅機種最受歡迎，主要原因當然係夠平，較易吸引到新手入市試玩。今日就精選多幾部千零二千蚊嘅機種畀大家參考。&#13;<br> &#13;<br> 查詢：&#13;<br> （a）恒昌電子（21111488）&#13;<br> （b）華仁會（23980280）</fontstyle></spanclass></p><p><spanclass><fontstyle>HYD-50016小時錄影  &#13;<br> HyundaiHYD-5001支援四種不同質素錄影，以SLP模式錄影，每隻DVD+R/RW光碟可錄影長達6小時。&#13;<br> 制式：NTSC/PAL&#13;<br> 燒錄：DVD+R/RW&#13;<br> IEEE1394：有&#13;<br> $2,280（a）&#13;<br> </fontstyle></spanclass></p><p><spanclass><fontstyle>DVR-900C鏡面美觀  &#13;<br> HyundaiDVR-900C支援HQ/SP/LP/EP/SLP等五種不同質素錄影模式，選擇較多，鏡面機身亦夠靚。&#13;<br> 制式：NTSC/PAL&#13;<br> 燒錄：DVD+R/RW&#13;<br> IEEE1394：冇&#13;<br> $1,990（a）</fontstyle></spanclass></p><p><spanclass><fontstyle>DV-901至平之選  &#13;<br> RisingSun呢部機賣價夠晒抵，連埋IEEE1394都係賣$1,680，對一眾DV友嚟講又幾吸引喎！&#13;<br> 制式：NTSC/PAL&#13;<br> 燒錄：DVD+R/RW&#13;<br> IEEE1394：有&#13;<br> $1,680（b）</fontstyle></spanclass></p><p><spanclass><fontstyle>DMR-E55預錄簡單  &#13;<br> Panasonic嘅DVD錄影機一向兼容DVD-R/RW及DVD-RAM燒錄，呢部平價機都唔例外，還設有G-Code，預錄更簡單。&#13;<br> 制式：NTSC/PAL&#13;<br> IEEE1394：冇&#13;<br> 燒錄：DVD-R/RW及DVD-RAM&#13;<br> $2,980（b）</fontstyle></spanclass></p><p><spanclass><fontstyle>DVR-311同級之選  &#13;<br> ROWA嘅DVR-311由規格至功能都跟DVR-1000P大致相同，賣價亦一樣，唯一分別係外形有少少唔同。&#13;<br> 制式：NTSC/PAL&#13;<br> 燒錄：DVD+R/RW&#13;<br> IEEE1394：有&#13;<br> $1,980（b）</fontstyle></spanclass></p></body></html>