<html><header><meta charset="utf-8"><title>精明消費：<br>帶備除菌濕紙巾去公廁乾淨衞生</title></header><body><h1>精明消費：<br>帶備除菌濕紙巾去公廁乾淨衞生</h1><p>自從去年沙士之後，大家對濕紙巾的需求的確增加了不少。市場上除了具傳統有香味的款式，和專為BB幼嫩肌膚而設的濕紙巾外，我發現原來還有很多具特別功能的款式，包保令大家眼界大開。當中有專為抹廁所、洗廚房的家居用功能濕紙巾，還有具香薰、保濕等功能的實用濕紙巾，以針對不同用家的需要。&#13;<br>&#13;<br>記者：張穎麟&#13;<br>攝影：蔡鴻雯、伍慶泉&#13;<br>Model：Wendy</p><p><spanclass><fontstyle>殺菌除污功能專門  &#13;<br> 今時今日的濕紙巾，已逐漸由日常生活清潔，變成消毒殺菌為主。大部份的殺菌紙巾都會以酒精殺菌，小部份會用上高鹽分來殺菌。唔少殺菌或除臭的紙巾，更會有專門用途，好像廁所、廚房又或者清潔衣服等，有些主力辟除尿味，有些以去油為主。</fontstyle></spanclass></p><p><spanclass><fontstyle>廁所殺菌辟味一次過  &#13;<br> 生活發信專為清潔坐廁而設的濕紙巾，採用高鹽份來殺菌，與一般酒精殺菌不同，唔會有一陣酒精味。除可辟味，更主力除菌，令坐廁的臭味、病菌、穢物一概無路可逃。&#13;<br> ★售價：$10（e）</fontstyle></spanclass></p><p><spanclass><fontstyle>細菌塵埃齊齊走  &#13;<br> 花王的除菌消臭紙巾，唔單止擁有殺菌功能，而且含有薄荷香味，能有效辟除一切異味。最厲害係清潔能力特強，利用靜電原理，唔單止可徹底清潔尿迹，而且更可將頭髮、塵埃等一一吸起。&#13;<br> ★售價：$21.5（a）</fontstyle></spanclass></p><p><spanclass><fontstyle>清除衫上污迹好幫手  &#13;<br> 相信大家都試過喺食飯時，唔小心將餸汁彈在衣服上，呢個時候，這款衣物除污紙巾就幫到你。一套四包，兩包專去血迹、油迹和果汁污迹，另外兩包就主攻燒肉汁同咖喱汁，分門別類，幫你度過尷尬一刻。&#13;<br> ★售價：$15（c）</fontstyle></spanclass></p><p><spanclass><fontstyle>專同油迹作對  &#13;<br> 呢款生活發信的廚房用濕紙巾，本身已含有去油加除菌成份，再加上厚度比其他濕紙巾厚，吸油力強，不需加上任何清潔劑，已可單獨使用。幾油膩的爐頭、抽氣扇油迹，都可以一掃而空，一包40張，抵用兼環保。&#13;<br> ★售價：$10（e）</fontstyle></spanclass></p><p><spanclass><fontstyle>殺菌高手  &#13;<br> 大部份濕紙巾都會標榜自己含酒精成份低，唔傷皮膚，但呢款醫藥用的生活好消毒殺菌酒精紙巾就反其道而行，含酒精成份高達70%，殺菌力無出其右。&#13;<br> ★售價：$6.9（c）</fontstyle></spanclass></p><p><spanclass><fontstyle>至抵寵物濕紙巾  &#13;<br> 咪以為所有濕紙巾都啱寵物使用，其實唔少狗仔、貓仔都會怕咗濕紙巾陣香味。呢款寵物濕紙巾，既冇酒精成份，更含有天然除菌物質。另外，還加入驅臭成份，順便可以幫寵物抹毛驅味。&#13;<br> ★售價：$10（e）</fontstyle></spanclass></p><p><spanclass><fontstyle>抹餐具不留異味  &#13;<br> 到街外食飯，可能你都會擔心餐具未必洗得徹底。所以呢款Care的酒精潔淨除菌濕紙巾就最合用，皆因佢除咗可清潔雙手外，酒精成份亦經過調校，抹拭後不會在餐具上留下異味，影響食慾，更不會對身體有害。&#13;<br> ★售價：$10.9（c）</fontstyle></spanclass></p><p><spanclass><fontstyle>潔力特強BBQ啱用  &#13;<br> 呢款唯一濕紙巾採用罐裝設計，方便把紙巾取出，最適合BBQ時使用。再加上紙質特厚，潔力又夠強，就算整隻手都係金沙骨的肉汁，都一樣可以徹底抹乾淨。它亦含有天然蘆薈成份，抹得多都唔怕傷皮膚。&#13;<br> ★原價：$28.5特價：$23.5（b）</fontstyle></spanclass></p><p><spanclass><fontstyle>含卸妝油可落妝  &#13;<br> 雖然佢無色無味，更冇特別的殺菌成份，但呢款素才發信的濕紙巾，卻具有卸妝油成份。就算未返屋企，冇帶卸妝油，只要帶住佢，就可以將化妝品抹走。減低落唔到妝，傷皮膚的煩惱。&#13;<br> ★售價：$10（e）</fontstyle></spanclass></p><p><spanclass><fontstyle>小朋友忌用酒精成份  &#13;<br> BB仔的皮膚較幼嫩，含酒精成份的濕紙巾，有機會令佢哋皮膚敏感，都係少用為妙。所以專為BB仔而設的濕紙巾，大多數都會加入蘆薈同維他命E，以保護幼嫩肌膚。</fontstyle></spanclass></p><p><spanclass><fontstyle>質地軟如棉  &#13;<br> 健力氏濕紙巾除加入蘆薈同維他命E外，紙質更恍如棉一樣幼滑，再加上芬芳的香味，不論是小朋友抑或係媽咪都啱用。10片裝設計，方便攜帶。&#13;<br> ★售價：$6.9（b）</fontstyle></spanclass></p><p><spanclass><fontstyle>蘆薈滋潤肌膚  &#13;<br> 無論是BB仔，還是女士們，要讓皮膚得到貼身保護，蘆薈成份可謂不能缺少。所以8片裝的健力氏皇牌嬰兒濕紙巾，就加入蘆薈精華，而且蘊含維他命E，有效保護肌膚。&#13;<br> ★原價：$8.9特價：$7.9（b)</fontstyle></spanclass></p><p><spanclass><fontstyle>易出疹BB啱用  &#13;<br> 專為易出疹、大汗的BB而設，因為這包20片裝的強生嬰兒清爽潔膚柔濕紙巾，採用無酒精、無香精的設計。從而產生超低敏感性的效能，完全體貼BB，唔怕敏感。&#13;<br> ★原價：$8.9特價：$6.9（b）</fontstyle></spanclass></p><p><spanclass><fontstyle>小朋友開心抹手仔  &#13;<br> 想令小朋友注意衞生勤用紙巾，不妨以可愛的Miffy&amp;Friends來逗他們開心。這包妮飄嬰幼兒用濕紙巾，除了一包有80片外，更採用封口膠貼，方便重複使用。&#13;<br> ★售價：$19.9（b）</fontstyle></spanclass></p><p><spanclass><fontstyle>為BB仔抹身  &#13;<br> 如果你有試過用濕紙巾為BB仔抹身，就可能遇過抹爛紙巾的問題。因此呢款FirstChoice嬰兒濕紙巾，就採用柔韌同無酒精設計，唔怕抹爛又唔傷皮膚。&#13;<br> ★售價：$29.9（買一送一）（b）</fontstyle></spanclass></p><p><spanclass><fontstyle>抗菌加工  &#13;<br> 呢款嬰兒濕紙巾不含酒精和螢光劑，而且採用超軟、超薄設計，對小朋友更加呵護。而且還有抗菌加工，阻礙病菌騷擾小朋友。&#13;<br> ★售價：$4.9（c）</fontstyle></spanclass></p><p><spanclass><fontstyle>日常生活一包傍身  &#13;<br> 雖然唔少濕紙巾都趨向各種獨特功能，不過單是應付日常生活需要，唔少人仍會選擇普通的濕紙巾，放一包喺手袋，用來抹抹手、吸吸汗，乾淨衞生。</fontstyle></spanclass></p><p><spanclass><fontstyle>冰極好舒服  &#13;<br> 今個夏天檸檬茶、咖啡全部都話要冰極。呢款Care薄荷潔淨濕巾都要冰極一番，事關佢薄荷成份特別豐富，輕輕一抹就可以帶給你特別涼快的感覺。其薄荷成份全屬天然，就算幾涼都唔傷皮膚。&#13;<br> ★售價：$9.9（c）</fontstyle></spanclass></p><p><spanclass><fontstyle>成份對人體無害  &#13;<br> 若然你擔心濕紙巾成份唔夠天然的話，呢款Pigeon除菌濕紙巾就一定啱你。因為佢以100%可食用原料製造，對人體完全唔會造成傷害，就算抹完面亦不怕將濕紙巾上的清潔劑吞入肚中，當然更不會傷害皮膚啦！&#13;<br> ★售價：$16（c）</fontstyle></spanclass></p><p><spanclass><fontstyle>香薰紙巾令人鬆弛  &#13;<br> 除了抗菌功能外，呢款StarRose的濕紙巾更有香薰效用。含有維他命E，適合清潔面部、雙手和身體，令人用後可達至精神鬆弛的效果。除玫瑰味外，更有橙、青檸和檸檬香味選擇。&#13;<br> ★原價：$70特價：$35（d）</fontstyle></spanclass></p><p><spanclass><fontstyle>售賣點：  &#13;<br> (a）city'super　25062888&#13;<br> (b）惠康（寶翠園分店）　25427174&#13;<br> (c）西田百貨　26491111&#13;<br> (d）永安百貨　27106288&#13;<br> (e）DaisoLand　28906033</fontstyle></spanclass></p></body></html>