<html><header><meta charset="utf-8"><title>新車速報：KiaSorento3.5V6<br>起亞四驅加料版價照舊</title></header><body><h1>新車速報：KiaSorento3.5V6<br>起亞四驅加料版價照舊</h1><p>如果要化算，買部四驅SUV就最抵，既可作越野車之用，同時又擁有休閒車嘅條件，一車兩得。在眾多品牌中，最抵玩嘅首選係起亞Sorento，車價二十幾萬同一部日本房車相若，真係大件夾抵食，最近呢部招牌作又有新搞作，新作就係加料版，除有五前速半自動波外，重多咗軚盤按鈕同定速巡航系統，最正係加料後價格依然企穩不變，想玩得高檔啲又合乎經濟效益，值得諗諗！&#13;<br>&#13;<br>記者：黃婉冰　攝影：黃子偉</p><p><spanclass><fontstyle>加料版3大新裝備  </fontstyle></spanclass></p><p><spanclass><fontstyle>用料高檔  </fontstyle></spanclass></p><p><spanclass><fontstyle>繩網尾廂  </fontstyle></spanclass></p><p><spanclass><fontstyle>間隔實用  </fontstyle></spanclass></p><p><spanclass><fontstyle>新增半自動波箱快而順  &#13;<br> 介紹呢部加料版，一定要先講講佢個五前速+/-波箱，四驅車用上半自動波唔係無，而係少有，正所謂物以罕為貴，比起棍波、自動波點都吸引啲，其五前速半自動波箱與3.5公升引擎可謂天生一對，用上半自動波模式時，轉檔依然保持順暢，未有出現突兀感，加上扭力充沛，以五人車來說可謂夠力有餘。&#13;<br> &#13;<br> <spanclass><fontstyle>流線車身擺脫笨重感  &#13;<br> 早期韓國車只得「抵玩」一個最大賣點，時移世易，今時今日韓國車由設計到性能上都拉近咗同日本、歐洲車嘅距離，Sorento亦唔例外，除咗簡約而流線嘅車身擺脫了四驅車最忌嘅笨重「體型」，以二十幾萬身價嚟講，車廂設備已算係豪華，新版加入+/-波箱、軚環按鈕，定速巡航系統，將此等高檔設備放入車廂，加上真皮座椅、軚環電動天窗等各種高質素配套，再睇番車價，你會發現呢部帶着韓國血統嘅SUV確有其過人之處。</fontstyle></spanclass></fontstyle></spanclass></p><p><spanclass><fontstyle>尾廂活動玻璃空間感足  &#13;<br> 身為中型SUV，其車廂空間確沒有令人失望，五座位車廂空間感足夠，雖然高度還是比其他大型四驅車遜色，但起碼沒有侷促感，雖然行車時會感到輕微震動，在舒適性上略為扣分，但這點可以接受。&#13;<br> 全車最令人欣賞嘅都係尾廂，同一般SUV一樣，實用至上，要將尾廂擴充，全靠後座活動座椅，放低椅背，尾廂即刻細變大，尾廂玻璃又可以獨立開啟，加上車身高，存放物件肯定方便得多。</fontstyle></spanclass></p><p><spanclass><fontstyle>其他抵玩四驅&#13;<br> 現代Terracan3.5&#13;<br> $239,800（自動波）  &#13;<br> 又係韓國貨另一抵玩之選，早前車廂重進行過小改，數字上比較大家差不多，但Terracan用上按鈕式選擇四驅，Sorento則屬恒式四驅兼有半自動波，各有特點。</fontstyle></spanclass></p><p><spanclass><fontstyle>三菱Pajero3.0&#13;<br> $289,800（棍波）  &#13;<br> 「劈蔗佬」算係芸芸日本車中抵玩之選，雖然只得3000cc，但馬力輸出都有181匹，在四驅群中屬頗受歡迎的一款，但可惜一去到自動波版就要過35萬。</fontstyle></spanclass></p><p><spanclass><fontstyle>KiaSorento3.5V6Profile  &#13;<br> 引擎：3497ccDOHC&#13;<br> 馬力：197ps/5500rpm&#13;<br> 扭力：30.1kgm/3000rpm&#13;<br> 傳動：五前速半自動波，恒式四驅&#13;<br> 懸掛：（前）雙搖臂（後）五連桿&#13;<br> 制動：（前）透氣碟（後）透氣碟&#13;<br> 輪胎：245/70R16&#13;<br> 尺碼：4567×1863×1730mm&#13;<br> 軸距：2710mm&#13;<br> 車輛提供：起亞汽車（27609933）</fontstyle></spanclass></p></body></html>