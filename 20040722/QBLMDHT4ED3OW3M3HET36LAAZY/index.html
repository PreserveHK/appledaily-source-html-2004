<html><header><meta charset="utf-8"><title>　　立法會選舉ABC - 李八方</title></header><body><h1>　　立法會選舉ABC - 李八方</h1><p>912立法會選舉今日開始接受提名，直選議席由二十四個增加至三十個，雖然政府猛話使好多錢宣傳，但係好多人乜都唔知，亦唔明白乜嘢係比例代表制。&#13;<br> 嗱，八方又幫政府手義務解畫，全港五大選區表按人口瓜分三十席，最易記就係所謂45678，九龍西4席、九龍東5席、香港島6席、新界東7席、新界西8席，即係大約平均每十萬個選民就有一個議席。&#13;<br> 至於產生辦法，就係名單制。好似新界東咁，有七個位，泛民主派排出一張鑽石名單，七個候選人依次序係鄭家富、劉慧卿、湯家驊、黃成智，蔡耀昌、何淑萍同柯耀林。如果要取一個議席，就要有百分之十四點三嘅選民投票畀呢張名單，即係得阿富入到；如果想有埋卿姐、湯大狀同埋成智，就要有百分之五十七點二（14.3×4）投佢哋先穩操勝券，如果想有新面孔入局，就要更多支持。&#13;<br> 個制度明顯令一個黨或者一個團體好難贏晒，因為邊有可能啲選民投晒畀民主派？你當人哋冇到咩。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>