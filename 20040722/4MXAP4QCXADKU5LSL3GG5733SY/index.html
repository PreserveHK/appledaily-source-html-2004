<html><header><meta charset="utf-8"><title>　　黃遠輝田園樂 - 李八方</title></header><body><h1>　　黃遠輝田園樂 - 李八方</h1><p>剛加盟中國工商銀行（亞洲）任副總經理的Stanley黃遠輝，噚日同傳媒重聚，暢談考古、耕種及遠足等種種體驗。&#13;<br> 上周圓規襲港，一直喺綠田園租地耕種嘅Stanley，十分擔心接近收成嘅有機農作物化為烏有，猶幸颱風過後，上周日視察時，冬瓜完好無缺，重量更達二十八磅。&#13;<br> 耕作之餘，Stanley又參加咗中央考古研究所同中大合辦嘅考古學課程，研究古鼎文物。至於行山，Stanley話雖然近期常有山賊出沒，但未有影響佢活動，只係約埋一大班同道中人出發，以策安全；另外就係行山「揸住碌竹」。&#13;<br> 辭任渣打中國區總裁一職後，休養生息約一年多，佢話自己無刻意思考退休問題，呢段時間視作「悠長假期」，其間有不少公司斟介，包括請佢協助公司上市或整頓架構，最終佢都選擇咗自己最熟悉及熱愛嘅銀行工作，重出江湖。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>