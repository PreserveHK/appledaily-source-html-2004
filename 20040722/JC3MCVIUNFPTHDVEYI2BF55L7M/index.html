<html><header><meta charset="utf-8"><title>　　曾蔭培退休後更忙 - 李八方</title></header><body><h1>　　曾蔭培退休後更忙 - 李八方</h1><p>警隊前一哥曾蔭培退休之後休息咗大半年，近日正式去新創建集團返工，出任執行董事，佢重首次接受該集團員工刊物《新語世說》嘅訪問，曾蔭培喺訪問入面透露，半年嘅退休生活好充實，除咗去咗好多間學校演講同做城大客席教授，重陪太太去咗日本、新西蘭同內地旅行，又自學電腦文書處理，兼且勤練高球，球技重總算有啲進步咁話，真係忙過做一哥嗰陣。&#13;<br> 初入商界，曾蔭培講到做官同從商嘅分別，佢承認以前喺警隊花嘅係公帑，又冇競爭對手，營商就競爭激烈，佢要適應同學習，又透露自己最欣賞兩位領袖人物，一位係CEO界嘅偶像級人物、通用電氣前總裁JackWelch，而剛去世嘅美國前總統列根，單單利用經濟政策就兵不血刃令前蘇聯不戰而潰，亦係一位偉大領袖。&#13;<br> （圖）曾蔭培呢半年四圍玩，包括去過澳洲釣魚。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>