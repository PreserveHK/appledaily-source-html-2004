<html><header><meta charset="utf-8"><title>　　蔡耀昌轉look參選 - 李八方</title></header><body><h1>　　蔡耀昌轉look參選 - 李八方</h1><p>民主派喺新界東排咗條鑽石名單參選，佢哋排頭四個都係民主派政治明星，平日都已經好有觀眾緣，惟獨排第五嘅蔡耀昌，雖然佢十幾歲已經搞學運同民運，又係支聯會創會成員，一直幫劉千石做幕後軍師，又係舊年7.1五十萬人大遊行民陣發言人，可惜佢老哥包裝真係麻麻，唔知點解硬係冇乜王者氣，人只係三十幾歲，個樣同啲衫就着到似四十幾，一講嘢就似五十幾，今日嘅胡楓都重young過佢。&#13;<br> 於是新界東民主派團隊決定要同蔡耀昌執少少，第一就要換過佢啲似自由行嘅西裝先，着得後生啲，甚至學人包下頭咁，再跟住就係搞下個樣，重歡迎外界畀吓意見，民主派人士重話，其實睇蔡耀昌舊相，佢個look由學生同𠵱家都係咁薯頭嘜look，點贏呀？&#13;<br> （圖）蔡耀昌喺九○至九一年擔任學聯秘書長，在街頭演講。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>