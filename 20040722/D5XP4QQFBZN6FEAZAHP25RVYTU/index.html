<html><header><meta charset="utf-8"><title>戀情累家人　鋪路嫁豪門<br>徐子淇為李家誠退出娛圈</title></header><body><h1>戀情累家人　鋪路嫁豪門<br>徐子淇為李家誠退出娛圈</h1><p>與恒基太子爺李家誠拍拖的徐子淇，昨日在銅鑼灣出席活動時表示戀情曝光後影響家人，父親已下令她退出娛樂圈，更不惜為工作賠錢，而她亦表明九月赴英讀碩士，學成後將轉投公關工作，似為嫁入豪門鋪路。</p><p>徐子淇、應采兒及陳嘉容等昨日應邀出席謝瑞麟新店開幕禮，更出任模特兒示範百萬珠寶。徐子淇與恒基二少李家誠公開戀情後，備受壓力，她昨日眼現紅筋，一臉倦容。<br> &#13;<br> <spanclass>准男友會舊愛 &#13;<br> 提到男友與前女友Deon約會，子淇表示不會禁止對方與前女友見面，她說：「我信佢！閒言閒語係傷唔到我，本來拍拖係簡單事，點解會變成真人騷，成為茶餘飯後新聞呢？重去查我媽咪公司、查有冇人送樓畀我哋，好彩我哋清白。」她又表示男友借場地供她賣衫，但她有付租金，更表示沒有收過男友送鑽石之類的貴重物件。&#13;<br> 徐子淇說：「冇送過亦唔會收，物質帶畀我嘅歡樂係好快、好短暫。」徐子淇更指父親已下令她退出模特兒界及娛樂圈，她說：「阿爸好嬲，佢叫我唔好再做呢行，佢平時少出席公開場合，𠵱家重俾人跟蹤，佢叫我唔好接job，接咗都推咗去，寧願賠錢，佢重擔心我身體。」<br> &#13;<br> <spanclass>未見過李兆基 &#13;<br> 問徐子淇是否準備退出，她說：「我一向冇諗過長期做娛樂圈，以前係任性想玩，覺得得意又開心，九月我會返英國讀碩士，之後返香港打算做公關同巿場策劃。」她又表示未見過李家誠父親李兆基。&#13;<br> 至於應采兒昨日就示範一套超過三百萬的鑽飾，她表示第一顆鑽石是由向太所送，對方承諾每年送她一鑽，應采兒說：「要儲齊做頸鏈，睇怕要等到四、五十歲。」&#13;<br> 採訪：梁錦雯&#13;<br> 攝影：陳偉權</spanclass></spanclass></p></body></html>