<html><header><meta charset="utf-8"><title>HelloKitty冷光伸縮杯座</title></header><body><h1>HelloKitty冷光伸縮杯座</h1><p>就算你係雄赳赳嘅男車手，只要你嘅另一半係HelloKittyFans，你架愛驅一定走唔甩會被呢隻貓仔盡情蹂躪！呢個HelloKitty杯座可以貼喺車內任何平坦位置，前方有隻連住彈弓嘅HelloKitty，當你架車片左片右時，佢就會擺嚟擺去，真係得意趣致引死Fans，而且彈簧式設計可以伸高縮低，將佢拉到最高，就算放支裝飲品都咁穩陣。重有，如果你架車車廂內裝咗紫外光燈，開着之後整個杯座都會透出冷光，睇落都幾有型吖，男車主睇睇吓就接受到㗎喇！&#13;<br>&#13;<br>記者：馬慶武　攝影：陳偉強&#13;<br>&#13;<br><b>台日汽車精品店</b>&#13;<br>地址：旺角黑布街97-99A地下&#13;<br>電話：23924244</p></body></html>