<html><header><meta charset="utf-8"><title>三星黑「E」到港</title></header><body><h1>三星黑「E」到港</h1><p>三星自E800開始，之後幾部E810、E820同E830都差唔多樣，直情好似孿生兄弟咁，睇到人眼花兼頭暈。顏色方面銀、藍、橙都有齊，偏偏就冇全黑機，不過原來全黑機已經名花有主，就係呢部E630。&#13;<br>外形都係走伸縮機面路線，不過拍埋E800度就明顯細咗個碼，機身兩側都較為纖瘦，十字掣亦較為大，雖然機身細咗，不過似乎更適合男士。E630內置30萬像素鏡頭，之但係唔再係推開部機先見到，而係加埋閃光燈及自拍鏡正正經經放喺機背，但係影相時就可能畀手指遮住，用家影相時就要留心啲！最後一提就係，呢部E630雖然係水貨，但係已經支援繁體中文顯示，啱晒香港市場。&#13;<br>&#13;<br>記者、攝影：劉耀祥</p><p><b> Profile</b> &#13;<br> 制式：GSM雙頻&#13;<br> 顯示器：6萬5色/128×160像素&#13;<br> 功能：30萬像素鏡頭、64和弦、JAVA、GPRS、MMS&#13;<br> 體積：85×42×22mm&#13;<br> 重量：79g&#13;<br> &#13;<br> <b> 駿昇電訊</b> &#13;<br> 查詢電話：31186789</p></body></html>