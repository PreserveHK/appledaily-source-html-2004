<html><header><meta charset="utf-8"><title>北野武惡爺發火鬧影評人</title></header><body><h1>北野武惡爺發火鬧影評人</h1><p>日本男星北野武前日同電影《誰知赤子心》嘅導演是枝裕和一齊出席TOKYOFILMeX2004嘅座談會，當記者問到有關國際電影節嘅時候，北野武突然發火，炮轟日本影評人冇腦同只識收錢做宣傳。雖然北野武冇點名鬧人，但日本傳媒就話佢呢番話係針對曾經批評過佢首次執導嘅電影《小心惡警》嘅日本電影評述家OSUGI。</p></body></html>