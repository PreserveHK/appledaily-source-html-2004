<html><header><meta charset="utf-8"><title>好友悼念</title></header><body><h1>好友悼念</h1><p><spanclass>佢都係一個儍瓜 &#13;<br> 李克勤：「同霑叔食飯，佢大講人生觀，話好多人一生都不停工作，冇好好享受人生，佢都係其中一個儍瓜，到六十歲才領悟到，忙碌工作令佢失去太多享受的時間。之後我就平均分配時間畀工作、家人同身邊朋友，好似霑叔嘅歌詞『放開心中矛盾，理想一起去追』，要好似霑叔咁，令生命『歡樂要多於欷歔』先有意義。」克勤笑言讀書時，男同學都視霑叔的《不文集》為必讀課本，後來總搵佢簽名留念。」<br> &#13;<br> <spanclass>歌曲影響全中國 &#13;<br> 汪明荃：「我都係今朝睇報紙先知，我今日都有打畀佢個囡囡詩詩（黃宇詩）。」她續說：「為咗紀念黃霑，我哋第一場演唱會會以佢嘅歌為主，當年佢寫畀我嗰首《勇敢的中國人》好好，重影響咗成個中國，有乜嘢示威同民運香港人都會唱。佢個人好樂觀而且重好有才華，佢個博士銜頭唔係用錢買返黎。而且佢對廣告界亦都好有名氣，當年佢就搵咗我、黃淑儀同李司棋三個花旦一齊拍咗個廣告。」<br> &#13;<br> <spanclass>失去了良師益友 &#13;<br> 劉德華：「霑叔對於我亦師亦友，今日即係失去了一位良師，少了一個朋友。知道佢離開，心入面響了呢首歌『蒼天笑，紛紛世上潮，誰負誰勝出天知曉？』𠵱家佢脫離痛苦，我相信霑叔宜家喺天國『豪情仍在癡癡笑笑』，今日香港損失了一位前無古人，後無來者的樂壇教父。」華仔表示霑叔曾經於填詞上教了他不少：「最初霑叔鬧我填嘅詞文理不通，私底下畀了好多意見教我，到讚我愈寫愈好。」</spanclass></spanclass></spanclass></p><p><spanclass>為歌同徐克嗌交 &#13;<br> 有「一代鬼才」之稱的黃霑昨日凌晨病逝，無綫昨晚邀請了他生前好友沈殿霞、鄭丹瑞、譚詠麟、鍾鎮濤和黃百鳴等，出席節目《滄海一聲笑──笑別黃霑》，以懷念故友。施南生說：「徐克同佢好好朋友，佢係一個大情大性嘅人，對歷史文學有深厚認識，徐克好鍾意同佢傾偈，徐克拍《上海之夜》，霑叔幫佢作《晚風》，有一次我聽到佢哋嗌交，原來喺電話討論歌詞，重談論到國家大義，好認真。」<br> &#13;<br> <spanclass>佢好大聲但良善 &#13;<br> 葉麗儀說：「我哋跟佢學嘢嘅時候，初初覺得佢好大聲、好直接，後尾發覺雖然佢大聲，但係好良善，佢教咗我好多嘢，尤其係唱歌嘅方法。」她續說：「我今日去到洛杉磯機場，一開電話就收到高志森嘅訊息，話我哋已經失去咗黃霑，我坐喺度喊，說話一句都講唔到。我哋除咗失去咗一個好朋友，香港重失去一個好作家，係香港一個好大損失。但係既然已經離開人世，大家惟有接受呢個事實。」</spanclass></spanclass></p></body></html>