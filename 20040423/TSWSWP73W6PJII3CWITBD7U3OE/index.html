<html><header><meta charset="utf-8"><title>《GT4》尖沙嘴路線圖搶先曝光</title></header><body><h1>《GT4》尖沙嘴路線圖搶先曝光</h1><p>好多機迷喺聖誕玩完《GT4：Prologue》後，大呼得五條賽道唔夠喉，最為香港機迷期待嘅尖沙嘴賽道重要影都冇，個個都心急想做「尖嘴車神」。《蘋果》就得到香港SCEH之助，搶先公布《GT4》尖沙嘴從未曝光嘅新圖片及正式路線圖，等大家望梅止渴。&#13;<br>記者：徐影龍</p><p>新公布嘅尖沙嘴賽道圖片總數達30幾張，更多建築物得以清楚睇見，如新世界中心、洲際酒店、太空館、對面海會展同中銀大廈等地標都辨認到，最搞笑係中間道側邊正在施工嘅九廣東鐵支線尖沙嘴站都有，絕對係將成個尖嘴真實性呈現。&#13;<br> 官方亦正式公布梳士巴利道向東行為賽道起點，轉入海濱公園再穿過太空館，直鏟九龍公園徑，最後經過廣東道、海防道後轉入彌敦道，穿過中間道後到達終點。從地圖上分析，賽道超過九個高難度彎角，其中最長直路九龍公園徑急衝後便進入廣東道嘅髮夾彎，屬一級難度，筆者估計比《GT4：Prologue》嘅紐約賽道更難玩。若仍然唔夠喉同想知多啲，就要留意《爆機狂迷》五月喺洛杉磯做嘅E3EXPO直擊報道喇。</p><p>&#13;<br> &#13;<br> 註：以上圖片皆為開發中畫面&#13;<br> SonyComputerEntertainmentInc.Allrightsreserved.&#13;<br> Allmanufacturers,cars,names,brandsandassociatedimageryfeaturedinthisgamearetrademarksand/orcopyrightedmaterialsoftheirrespectiveowners.Allrightsreserved.&#13;<br> Anydepictionorrecreationofrealworldlocations,entitles,businesses,ororganizationsisnotintendedtobeorimplyanysponsorshiporendorsementofthisgamebysuchpartyorparties.</p></body></html>