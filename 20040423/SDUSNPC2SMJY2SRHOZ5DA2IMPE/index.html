<html><header><meta charset="utf-8"><title>　　彭定中望機管局成藍籌 - 李八方</title></header><body><h1>　　彭定中望機管局成藍籌 - 李八方</h1><p>自從政府話要安排機管局上市後，機管局行政總監彭定中曝光率逐漸增加，佢噚日出席港大教研發展基金舉辦嘅午宴，花咗大半小時講解機管局嘅發展藍圖，講明希望機管局上市後，能夠成為藍籌股，獲得海外投資者垂青。&#13;<br> 曾經為多間大型企業搞上市嘅花旗環球亞洲區主席梁伯韜，在午宴後即刻為彭定中打支強心針，大讚佢演講技巧一流，可以即刻去做上市路演。新地副主席郭炳聯亦認為機管局係好公司，但入股與否就言之尚早。&#13;<br> 為了令一眾立法會議員釋疑，彭定中講明，機管局上市可以創造就業，預期到○七/○八年度，喺機場工作的人數將由四萬五增至八萬，暗示絕對唔會因為私營化而裁員。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>