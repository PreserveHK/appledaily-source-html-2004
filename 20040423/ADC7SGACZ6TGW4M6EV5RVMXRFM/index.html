<html><header><meta charset="utf-8"><title>改裝車快訊：<br>Brabus改裝平治SLK引擎馬力齊升級</title></header><body><h1>改裝車快訊：<br>Brabus改裝平治SLK引擎馬力齊升級</h1><p>德國平治汽車嘅新一代SLK開篷跑車，推出不久後便已成為車壇焦點，隨後重有不少改裝車商打其主意，當中除咗AMG為其推出改裝版本同埋將之變成一級方程式大賽嘅SafetyCar外，另一邊廂Brabus亦已作好準備，為其推出全新改裝版本。&#13;<br>&#13;<br>記者：鄭達基</p><p><spanclass><fontstyle>0-100公里不過4.3秒  &#13;<br> Brabus特別為SLK推出兩個不同引擎配搭，當中最惹人注目嘅實非一台由SLK55AMG所採用嘅5.5公升改變而來嘅6.1公升引擎莫屬，馬力輸出由原來嘅360匹上升至445匹，匹配埋一套同樣經過改良嘅7前速自動波箱，難怪新車靜止起步加速至100公里，需時不過4.3秒，而極速更可達305km/h咁快啦！另外，Brabus喺增強新車性能表現嘅同時，亦特別改良懸掛及制動系統，以求達到有更佳的操控表現。&#13;<br> &#13;<br> <spanclass><fontstyle>全新氣霸鬼面罩  &#13;<br> 從外表而言，經Brabus改裝嘅SLK，賣相明顯變得更具跑味，事關佢不但加有全車包圍外，車頭氣霸及鬼面罩襯埋四輪新款20吋跑車合金胎軨，同埋闊大跑車尾喉組合，一派高性能開篷跑車韻味油然而生，車廂內部亦可加裝多款Brabus設計嘅改裝部件，從而令車輛更跑格。</fontstyle></spanclass></fontstyle></spanclass></p></body></html>