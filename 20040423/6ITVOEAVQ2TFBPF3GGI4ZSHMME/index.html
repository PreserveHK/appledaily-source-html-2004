<html><header><meta charset="utf-8"><title>BoBo：黃凱芹低能</title></header><body><h1>BoBo：黃凱芹低能</h1><p>黃凱芹（Chris）日前為Roadshow擔任《紅人館》客席主持，請來好友林保怡及陳文媛（BoBo）任嘉賓，Chris表示二人是他早前為無綫拍旅遊特輯時認識，他說：「BoBo好聰明，我覺得佢個樣啲輪廓好似汪明荃，阿姐紅咗咁多年，佢都好有潛質。」&#13;<br> <br> <spanclass>「食防腐劑大」 &#13;<br> BoBo則指Chris為人外表官仔骨骨，但性格活潑，她說：「佢好低能，上次去北海道拍嘢，佢瞓喺雪地度，起返身望住雪地自己個人形，話好似天使喎，佢唔講我都唔知佢大我足足二十年。」Chris提到林保怡時說：「佢同我一樣都係食防腐劑大，個樣都唔老嘅。我記得佢以前同過葉德嫻合唱，我做DJ好鍾意播佢嘅歌，後來返香港先知佢拍電視。」&#13;<br> 採訪、攝影：李珮洳</spanclass></p></body></html>