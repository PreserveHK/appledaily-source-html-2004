<html><header><meta charset="utf-8"><title>顯示對民主派態度不變<br>北京有備而戰分類對待</title></header><body><h1>顯示對民主派態度不變<br>北京有備而戰分類對待</h1><p>五位民主派立法會議員昨北上闖關，卻遭到截然不同的對待，有熟悉國內情治機關運作人士形容，北京今次是有備而戰，目的是予民主派明確訊息：北京願意溝通，但不等於改變對個別民主派人士的定性和態度。&#13;<br> 據在場人士透露，五位議員昨日一步進羅湖橋，「佢哋（國安、公安）已經喺對面睇實，按住手上名單mark人。」一入華界，便衣立即將不同「類別」人士分開處理，明顯早有部署，「民主派頭頭一堆、可以過關一堆、記者一堆、其他支持者又一堆。」&#13;<br> <br> <spanclass>短期內不取消黑名單 &#13;<br> 至於為何麥國風、馮檢基、黃成智可以過關，涂謹申、何秀蘭卻不行，相信是北京刻意安排，顯示未有改變對民主派的態度，「涂謹申、何秀蘭以前唔上得，如果今次畀佢成功闖關，會俾人解讀成北京對民主派態度軟化，北京唔想令民主派誤解，所以一向可以北上者不會阻，以免令人覺得中央倒退，但以往不能上嘅仍舊不能上，顯示北京對民主派態度冇變。」&#13;<br> 該人士相信，北京短期內不會取消民主派「黑名單」，「當年有一位前『匯點』核心成員返內地突然被沒收回鄉證，佢搵一位愛國商人幫手，最後傳聞要由當時總理朱鎔基親批先將佢喺黑名單除名，民主派核心要北上，唔係想像咁易。」&#13;<br> 記者：莫劍弦</spanclass></p></body></html>