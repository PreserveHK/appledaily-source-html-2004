<html><header><meta charset="utf-8"><title>讓唔合眼緣男人自然流失<br>陳法蓉與吳守基劃清界線</title></header><body><h1>讓唔合眼緣男人自然流失<br>陳法蓉與吳守基劃清界線</h1><p>陳法蓉（Monica），年前曾被人拍下與有「港姐殺手」之稱的仁濟總理吳守基在酒店吃飯的相片，吳守基稱與Monica時有聯絡，但Monica卻表示很介意一些無關係的人和自己的名字扯在一起，似要跟吳守基劃清界線。對於感情事Monica則一切隨緣，真命天子似乎尚未出現。</p><p>陳法蓉近日以百萬酬勞成為Bella彩光護膚及激光脫毛之代言人，大談脫毛經，而她亦做了人辦，親身體驗激光脫毛。&#13;<br> <br> <spanclass>彩光去雀斑 &#13;<br> Monica日前在中環接受訪問時說：「我都有做激光脫毛，我有脫到腋下、髮側啲BB毛同少少唇毛，我做咗三次就搞掂，我重有做彩光護膚，因為自己潛水，啲紫外線對皮膚同頭髮有傷害，雀斑亦多咗好多，做咗彩光之後就好得多啦。」&#13;<br> <br> <spanclass>稱不上朋友 &#13;<br> Monica身為港姐冠軍，有名又有利，可是身邊就一直少了個真命天子，但當問及其感情狀況時，Monica卻說：「感情嘅嘢就隨緣，但我食餐飯就被人寫，我幾介意同啲冇『喇更』嘅人拉埋一齊嚟講，我唔希望無喇喇同一啲人嘅名黐埋一齊，自己要小心啲，無論第日結婚、生仔定死，我驚啲新聞有個表彈出嚟影響我，如果係，認就冇所謂，唔係嘅就唔好亂寫。」&#13;<br> Monica年前曾被人拍下與仁濟總理吳守基在酒店吃飯的相片，事後吳守基曾稱與Monica時有聯絡，而Monica就表示僅與他吃過一次飯，大家的交情連朋友也稱不上，Monica言下之意，似要跟吳守基劃清界線。&#13;<br> <br> <spanclass>唔委屈自己 &#13;<br> 至於她現在有否拍拖？Monica只說：「唔講，結婚嗰陣我至會講，遇啱嘅就啱，唔啱嘅唔會委屈自己，現代女性唔一定靠老公做長期飯票。」問Monica現時有沒有追求者？她說：「有，但唔合眼緣。跟住就自然流失，好自然又有新嘅出現，所有嘢要順其自然。」&#13;<br> 採訪：朱倬誼&#13;<br> 攝影：仇志德&#13;<br> 髮型：BillyNgbyHair（Central）&#13;<br> 服裝：SistyrMoon?Max&amp;Co&#13;<br> 場地：LUXrestaurant&amp;bar</spanclass></spanclass></spanclass></p></body></html>