<html><header><meta charset="utf-8"><title>數碼影音：<br>JoycoderPV-330加大碼影音Studio</title></header><body><h1>數碼影音：<br>JoycoderPV-330加大碼影音Studio</h1><p>上星期睇過部JNCSSF-M2，大賣流動播片，支援MPEG-4播放，估唔到只係事隔一個星期，就出現另一強勁對手。SM1最新推出JoycoderPV-330，基本功能應有盡有，一機集合多種至潮數碼玩法，最勁係儲存量特大，分別有20及40GB兩個版本，猛片靚歌不停咁播，搖身一變成一部隨身影音Studio，以後搭車搭地鐵都唔怕悶。&#13;<br>&#13;<br>記者：許福合&#13;<br>攝影：梁翠妍&#13;<br>ImageGirl：Patsy</p><p><b> PROFILE</b> &#13;<br> 容量：20/40GB&#13;<br> 屏幕：2.5吋&#13;<br> 電源：專用鋰電&#13;<br> 介面：USB2.0&#13;<br> 體積：130×84×33mm&#13;<br> 重量：350g&#13;<br> &#13;<br> 見到PV-330有咁高容量，成20至40GB，第一時間就諗到可以「食」得下幾多套戲呢，基本十多套絕對冇走雞，加上兼容MPEG-4制式影片，數量有力再度提升。要錄MPEG-4方法都好簡單，機身已內置AV輸出及輸入，只要駁好影碟機或電視機就可以即時錄影，並轉換為MPEG-4格式，比DVD慳位得多，更完全毋須電腦幫拖，返工放工隨時都可以有好戲上畫。另外用上咁大硬碟，自然唔少得作流動儲存之用，用家可經USB2.0接駁電腦，速度還不錯呢。</p><p><spanclass><fontstyle>內置《RealOne》軟件  &#13;<br> PV-330之所以有咁多唔同功能，同佢內置軟件都好有關係，一向喺電腦播片軟件界非常有名氣嘅《RealOne》，PV-330原來已經將佢收錄在內，無論係錄影、播放或重播，都係由《RealOne》一手包辦，除咗MPEG-4外，還支援MP3及G.726多媒體格式，功能強之餘，質素更有一定保證！用上2.5吋大芒嚟睇相更係一流，並提供縮圖方式顯示相片，變作隨身流動電子相簿。</fontstyle></spanclass></p><p>SM1&#13;<br> 查詢電話：23216108&#13;<br> &#13;<br> <spanclass><fontstyle>大食儲存器用途多  &#13;<br> 雖然流動式硬碟唔係新鮮事物，只係過往用途只得一個，就係抄寫File。今時今日呢類產品已經高度增值，最突破係加入彩芒及影像處理器，令用家即時睇數碼相外，有部份產品重可睇埋動畫、打埋機㖭。</fontstyle></spanclass></p><p><spanclass><fontstyle>Gmini220黑白睇相  &#13;<br> ArchosGmini220體積同一般MP3機差不多，但已內置20GB硬碟，及CF卡槽，機身還設有黑白芒睇相。其他功能包括：MP3錄音、播放MP3及流動硬碟等。&#13;<br> 容量：20GB&#13;<br> 屏幕：黑白&#13;<br> 記憶卡槽：CF&#13;<br> DCWorld（27810513）</fontstyle></spanclass></p><p><spanclass><fontstyle>PCX-523三大卡槽  &#13;<br> PCX-523價錢較平，原因係未設有硬碟，亦未有提供屏幕，用家需要自備2.5吋硬碟使用。&#13;<br> 容量：自備硬碟&#13;<br> 屏幕：不設&#13;<br> 記憶卡槽：CF/SD/MS&#13;<br> DCWorld（27810513）</fontstyle></spanclass></p><p><spanclass><fontstyle>Magic-Box儲相兼睇戲  &#13;<br> Magic-Box可直接將CF卡內容複製到硬碟內，又可充當影碟機，只要預先放置MPEG-1/2/AVI影片，即可透過AV輸出至電視欣賞，亦具備MP3播放功能，去旅行都唔怕悶。&#13;<br> 容量：自備硬碟&#13;<br> 屏幕：不設&#13;<br> 記憶卡槽：CF/Microdrive&#13;<br> 威寶馬（23884168）</fontstyle></spanclass></p><p><spanclass><fontstyle>AV3403.8吋大芒  &#13;<br> ArchosAV340雖然機身較大，但用上一個3.8吋彩芒，用嚟睇相特別過癮，另外還可當作MP3機、錄音及影片播放等。&#13;<br> 容量：40GB&#13;<br> 屏幕：3.8吋彩芒&#13;<br> 記憶卡槽：SM/MS/SD/MMC(需另配組件)&#13;<br> DCWorld（27810513）</fontstyle></spanclass></p><p><spanclass><fontstyle>SSF-M2直錄電視  &#13;<br> JNCSSF-M2可由Line-In線駁至各類影音裝置，再以MPEG-4格式儲存至SSF-M2。內置128MB就放到最長90分鐘影片，更可以錄落SD上。&#13;<br> 容量：128MB&#13;<br> 屏幕：3.5吋&#13;<br> 記憶卡槽：SD&#13;<br> 華仁會（23980280）</fontstyle></spanclass></p><p><spanclass><fontstyle>OneTouch超高容量  &#13;<br> MaxtorOneTouch提供即時額外儲存，主要用作儲存數碼相片、數碼影像、MP3歌曲、電腦遊戲及其他檔案，外殼使用鋁合金，有周全嘅保護。&#13;<br> 容量：160GB&#13;<br> 屏幕：不設&#13;<br> 記憶卡槽：不設&#13;<br> 建達國際（27868338）</fontstyle></spanclass></p></body></html>