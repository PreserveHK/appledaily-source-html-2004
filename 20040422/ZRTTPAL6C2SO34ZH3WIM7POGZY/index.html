<html><header><meta charset="utf-8"><title>歎意大利粉解思鄉病<br>Armani錫錫李依琳　入晒腦</title></header><body><h1>歎意大利粉解思鄉病<br>Armani錫錫李依琳　入晒腦</h1><p>意大利名師GiorgioArmani訪港，前晚舉行兩場時裝展及派對均吸引大批名人明星捧場，其中「扒王之王」太子女李依琳上前要求正欲往意大利餐廳晚膳的Armani合照，還獲Armani熱情地親吻。李依琳表示已將此照片儲存在電腦內，珍而重之地收藏。</p><p>意大利名師GiorgioArmani盛大的訪港之旅，以前晚的時裝展及派對為箇中高潮。前晚假滙豐銀行總行舉行的時裝展結束後，Armani與所有嘉賓，步往ChaterHouse旗艦店參加派對，出席的名人很多均帶備相機，希望能與大師合照。&#13;<br> <br> <spanclass>「成個youngkid」 &#13;<br> Armani一行人在旗艦店逗留約四十分鐘，即再步往由鄧永鏘投資的斯比安利意大利餐廳醫肚，正當他動身離開時，「扒王之王」太子女李依琳把握機會，上前要求與Armani合照，Armani更「額外」吻了她臉頰一下，事後李依琳說：「呢個經驗真係難忘，Armani雖然成七十歲，但佢仍然好有活力，成個youngkid咁，我已經將張相save咗入電腦，我會好好珍藏。」&#13;<br> Armani一行人步行往斯比安利意大利餐廳晚膳時，沿途不時被市民要求合照及簽名，其中身穿性感晚裝的Armani姪女RobertaArmani，身上晚裝突然鬆掉，Armani即時細心為她整理。&#13;<br> <br> <spanclass>「好掛住家鄉菜」 &#13;<br> 而斯比安利老闆鄧永鏘因往倫敦公幹，招呼Armani一職落在鄧永鏘太太Lucy身上，Lucy說：「Armani出國咁耐，好掛住家鄉菜，佢點咗牛油果沙律、意大利粉同生吞拿魚，不過就冇飲酒。」&#13;<br> 另外，梁漢文及古巨基前晚各以黑白服裝參加派對，二人專程帶備自己的簽名ＣＤ，準備送給Armani，但他們抵達時，Armani已往晚膳而緣慳一面。&#13;<br> 採訪：DebbieLum、JessicaNgan&#13;<br> 攝影：ChanChiLam、娛樂突發組</spanclass></spanclass></p></body></html>