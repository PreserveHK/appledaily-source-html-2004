<html><header><meta charset="utf-8"><title>六合彩戰友鼓勵「撐落去」</title></header><body><h1>六合彩戰友鼓勵「撐落去」</h1><p>「一定要撐落去，你永遠唔會知道以後發生乜事，有啲嘢係醫學上都解釋唔到，呢個世界真係有奇迹。」阿斌爭取安樂死的事情曝光後，其病友阿祖前日漏夜到醫院探望阿斌，送上祝福，他昨日特別致電商台節目《爸爸早晨！媽媽早晨！》，點唱《可愛的人生》一曲，鼓勵阿斌積極面對人生。&#13;<br> <br> <spanclass>「好多人關心你」 &#13;<br> 九五年因捉賊受傷入院逾百日的阿祖，曾是阿斌的「鄰居」，他昨日接受訪問時形容阿斌當時性格樂觀，經常戴着耳筒聽歌。阿祖出院當日，更要求阿斌提供三個號碼，兩人夾份買六合彩。「我𠵱家都有買呢幾個號碼，我哋都曾經試過中一百六十蚊㗎。」&#13;<br> 阿祖稱，前晚探望阿斌時，阿斌面上仍帶着笑容，但沒有說話。當時適逢病房播放阿斌尋死的電視新聞片段，他笑着對阿斌說：「你就威啦，做咗主角。」並鼓勵阿斌利用本身的能力幫助其他病人。曾受過下半身癱瘓煎熬的阿祖表示，明白阿斌的感受，現時他最需要朋友的鼓勵，解開心結，不要輕言放棄：「你冇權吹雞完場，身邊重有好多人關心你；你都撐咗十三年，點解唔撐落去呢？」&#13;<br> 本報記者</spanclass></p></body></html>