<html><header><meta charset="utf-8"><title>二輪地帶：寶馬R1200GS馬力輸出贏晒</title></header><body><h1>二輪地帶：寶馬R1200GS馬力輸出贏晒</h1><p>若大家喺剛過去嘅周末周日行經銅鑼灣寶馬陳列室，都會知道寶馬代理嘅電單車部正在舉行車展，當中梗係唔少得在港推出無耐、並創下不錯銷售紀錄嘅R1200GS啦！&#13;<br> 全新R1200GS以鮮黃色示人，望落明顯較早前在港發售嘅R1150GS搶眼，除了簡潔易讀嘅表板，就連座位高度亦可作出調校，只需簡單操控就可將座位高度調校成840mm或860mm，以迎合不同鐵騎士需要。&#13;<br> &#13;<br> <spanclass><fontstyle>比R1150GS多15匹  &#13;<br> 不過，全車最吸引嘅地方，實非一台容積達1170cc嘅四衝程雙汽缸引擎莫屬，單係馬力輸出已高達100ps/7000rpm，比起原來R1150GS型號多出15匹，難怪新車極速可達約208km/h咁快啦！另外，若然你想為自己部R1200GS加裝如圖中一部一樣嘅額外配件的話，不妨與寶馬汽車（香港）電單車部聯絡喇！&#13;<br> 查詢電話：27145271&#13;<br> &#13;<br> 記者：鄭達基&#13;<br> 攝影：黃子偉</fontstyle></spanclass></p></body></html>