<html><header><meta charset="utf-8"><title>股壇瀏覽器：越投復牌唔睇好</title></header><body><h1>股壇瀏覽器：越投復牌唔睇好</h1><p>禽流感對港股的殺傷力愈來愈大，恒指全日跌330點，收報13431，成交達217.84億元。不過，受影響較大的農業股卜蜂（043）跌幅唔算特別大，全日下跌4.6%，反而唔受流感影響嘅聯想（992）亦下跌4.5%，連中移動（941）亦跌3.78%。Cookie話，呢個現象反映股價升跌與基本因素無關，反而資金流向的影響力更大。&#13;<br> 生命科技（1180）配售3.4億份認股證，據講復牌準備大炒，可惜事與願違，噚日港股大幅回吐，生命科技復牌後，跟隨大市下跌，急挫8.9%，收報0.163元，成交2890萬元。先前意科控股（943）都用過發輪呢一招，股價由0.30元炒至0.45元水平，升幅約50%。<br> &#13;<br> <spanclass>生命科技傳押後開車 &#13;<br> 市場另有傳聞，生命科技會等到接近認股證正式掛牌時，才真正開車。現時預期認股證會在2月27日掛牌，假設在掛牌前一星期才開車，都要等多3個星期。今次股證發行價為0.078元，行使價0.102元，合共0.18元，較噚日正股收市價0.163元，有溢價10%左右，如果正股股價唔再跌，股證承配人應該重有肉食。&#13;<br> 廣東幫噚日齊齊抽水，其中廣東控股配售1.655億股粵啤（124）畀喜力聯營公司，套現3億元，越秀企業配售5億股越投（123），每股0.95元，套現4.75億元。&#13;<br> 粵啤單deal旨在引入策略性股東，屬利好消息，但越企睇嚟就純粹屬沽貨套現，加上大市勁跌330點，認購反應未必好理想，如果今日復牌，股價隨時破底收場。&#13;<br> 阿　虎</spanclass></p></body></html>