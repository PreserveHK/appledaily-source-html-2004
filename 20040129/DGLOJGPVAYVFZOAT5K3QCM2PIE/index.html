<html><header><meta charset="utf-8"><title>歐倩怡趕住著春裝</title></header><body><h1>歐倩怡趕住著春裝</h1><p>歐倩怡、關禮傑、蔣雅文及袁彩雲等昨日到樂富中心出席「怪俠一枝梅之蹴踘賀歲盃」活動，歐倩怡以皮褸襯短裙及高跟鞋出現，以致踢波時雞手鴨腳，更不慎跌倒，袁彩雲則因有入球而得「最佳球員獎」，獲贈兩個足金金猴。&#13;<br> 歐倩怡說：「我文學差，唔知蹴踘係踢波咁解，買咗啲春裝又急住着，條裙我用晒啲利是錢買，成三千蚊㗎，我怕唔着會俾人着咗先。」歐倩怡表示男友郭晉安由於聖誕及農曆年要在內地拍劇，無法陪她，故只好陪母親四出拜年。&#13;<br> <br> <spanclass>蔣雅文食波餅 &#13;<br> 蔣雅文踢波時被曾偉權撞到，但她卻謂只是吃了波餅，她表示拍該劇後多人認識，但提到收視只得二十三點（約一百五十一萬觀眾）之差，蔣雅文說：「總之我多人識咗，如果收視有三字頭，我就買嘢食返無綫慶祝。」&#13;<br> 採訪、攝影：卓美娟</spanclass></p></body></html>