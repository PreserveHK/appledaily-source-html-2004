<html><header><meta charset="utf-8"><title>凌志LS430Bluetooth增設備享受高</title></header><body><h1>凌志LS430Bluetooth增設備享受高</h1><p>豐田旗下嘅凌志LS430車系，是日本同級車款中，較能媲美歐洲一線豪華轎車嘅安全性及舒適度，更首次加上AFS大燈、膝部安全氣袋，以及新增有多個車廂照明裝置及化妝鏡組合。惟美中不足嘅地方，會係代理版刪減咗電子液氣壓避震，亦未有追加「藍芽」免提電話（見上圖）；而呢部經由汽車平衡進口商引入嘅新版LS430，卻一應俱全呢！&#13;<br>&#13;<br>記者、攝影：陳偉林</p><p>凌志車系打從首次推出嘅LS400車系，經已教世界各地車迷刮目相看，皆因車款中無論造型設計、車架結構，以及豪華裝備同配套，均有媲美歐洲一線車款嘅條件，直至近期嘅LS430，演繹更臻完美，細微處重好切合亞洲用家嘅口味同操作㖭！</p><p><spanclass><fontstyle>動感外形出眾吸引  &#13;<br> 至於呢部早前剛抵港嘅2004年全新版凌志LS430，外形跟代理進口型號相若，惟四輪卻屬加大碼嘅18吋跑車合金胎軨，既見跑意重有更高嘅貼路表現㗎！再者，一對炯炯有神嘅AFS人工智能轉向Xenon頭燈，匹配全新頭泵把連大型氣霸，還有原廠霧燈配置，時尚之餘重好有一份活力㖭！</fontstyle></spanclass></p><p><spanclass><fontstyle>氣派十足享受至高  &#13;<br> 打開車門所見，前後原廠高級真皮椅，配襯四周上乘桃木修飾，既豪邁又突出，乘坐感貼服又見支持力，而後排重有內置電動按摩功能同發熱暖椅設計㖭！&#13;<br> 其次，部車重內置有「藍芽」免提電話、多功能ScreenTouch行車電腦控制，以及多達11具揚聲器同至頂級MarkLevinsonPremiumSoundSystem裝置；當然少不了重有全車10個安全氣袋連充氣簾幕，以及新增後排獨立化妝鏡連照明裝置，若置身其中既寧靜愜意重有至高享受㗎！</fontstyle></spanclass></p><p><spanclass><fontstyle>電子懸掛操控更出色  &#13;<br> 新車沿用一台4.3公升V8偈，匹配6前速半自動波外，原車重備有電子液氣壓避震裝置，起跑加速動力源源不絕之餘，重可以配合駕駛同路面需要，將懸掛調校及降低車高㖭！匹配上原車主動式VSC、TRC系統，以及ABS、BA連EBD裝置，重每有收放自如嘅煞車效應噃！&#13;<br> &#13;<br> <b> 記者評語：設備至豪至齊全</b> &#13;<br> 新車除有至新嘅AFS人工智能轉向大燈外，重有標準化嘅電子液氣壓懸掛組合，加上最新「藍芽」免提電話裝置，以及至頂級嘅MarkLevinsonPremiumSoundSystem裝備，既富安全度，又能適應不同路面及駕駛環境需要，而且重有至高無上嘅舒適自動化享受㗎！</fontstyle></spanclass></p><p><b> 凌志LS430Bluetooth規格</b> &#13;<br> 引擎：4292ccV8DOHC&#13;<br> 馬力：280ps/5600rpm&#13;<br> 扭力：43.8kgm/3400rpm&#13;<br> 傳動：6前速半自動波，後輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：245/45R18BridgestoneTuranzaER33&#13;<br> 尺碼：5015×1830×1470mm&#13;<br> 軸距：2925mm；車重：1840kg&#13;<br> 平均耗油：8.9km/L&#13;<br> 新車售價：約港幣70萬起&#13;<br> 車輛提供：富利堡汽車（28776700）</p></body></html>