<html><header><meta charset="utf-8"><title>精明消費：<br>玩具開倉$580買起潮爆Blythe</title></header><body><h1>精明消費：<br>玩具開倉$580買起潮爆Blythe</h1><p>農曆新年假期話咁快又過咗，又係結算利是錢的時候，辛辛苦苦𢭃咗咁多利是，不如買份禮物送畀自己。今次玩具開倉內有過百款玩具任你揀，連好多已經斷市嘅玩具都有得賣，而潮爆嘅B女同P女都有，Blythe重罕有地減到六百蚊唔使，無論你是玩具精、小朋友定潮女，相信會揀到心水玩具！&#13;<br>&#13;<br>記者：黃秋燕　攝影：梁細權　Model：Michelle（DreamDestination）　Hair：Stephine　Makeup：Emily</p><p><spanclass><fontstyle>三大必掃人物  </fontstyle></spanclass></p><p><spanclass><fontstyle>型格B女  &#13;<br> 造型多多的B女，係近年潮女至愛公仔之一，關於佢嘅網頁FansClub分分鐘多過好多偶像明星，今次加入開倉行列，屬必掃推介之選，雖然唔係平好多，但六百蚊唔使就可以擁有一個至潮Blythe公仔，想加入成為B女Fans一族，重等乜？&#13;<br> &#13;<br> 開倉價：$580&#13;<br> 街價：$699（每日限售10個）</fontstyle></spanclass></p><p><spanclass><fontstyle>新歡寸爆Pullip公仔  &#13;<br> 當B女愈來愈多Fans之際，有好多潮女已經轉玩Pullip，事關P女比B女個樣更加寸爆，雖然未必人人都鍾意，但就比較特別。這款着皮褸的P女，有型有款之餘，重有手袋同隻狗跟身，襯到絕！&#13;<br> &#13;<br> 開倉價：$399&#13;<br> 街價：$550（每日限售10個）</fontstyle></spanclass></p><p><spanclass><fontstyle>人見人愛Jenny  &#13;<br> 唔係個個都鍾意B女同P女咁獨特的造型，相反好似Jenny咁典型的靚女公仔先係心頭好，手長腳長着咩衫都咁靚，今次開倉四折左右就可以買到一個，最啱送畀囡囡玩。&#13;<br> &#13;<br> 開倉價：$60&#13;<br> 街價：$150</fontstyle></spanclass></p><p><spanclass><fontstyle>幫Jenny入貨換季  &#13;<br> 𠵱家好多人都會自己幫公仔做靚衫，親自為公仔設計造型，如果嫌麻煩，可以買現成的衫褲鞋襪，今次開倉有大量Jenny公仔衫同配飾任揀，可以一次過幫Jenny入定貨換季，順便換番個新造型！&#13;<br> &#13;<br> 開倉價：$20&#13;<br> 街價：$40?60</fontstyle></spanclass></p><p><spanclass><fontstyle>典型玩具迷昅實  </fontstyle></spanclass></p><p><spanclass><fontstyle>GP?1FB1:60高達  &#13;<br> 近期高達迷認真忙，計早前聖誕有個高達展，今期開倉又有多款高達產品，尤以這個03年新款模型最高質素，屬於GUNDAM中最靚的模型，1:60的模型比例，手工、Detail位夠晒精細，未擁有的高達迷又點可以錯過？切記每日只售10個咋！&#13;<br> &#13;<br> 開倉價：$899&#13;<br> 街價：$1,080（每日限售10個）</fontstyle></spanclass></p><p><spanclass><fontstyle>最受歡迎龍騎Figure  &#13;<br> 提起蒙面超人相信人人都知道，而龍騎是蒙面超人系列於2002年的作品，亦是最受歡迎的人物，這個京本龍騎大膠Figure，造型逼真又有型，大人細路都鍾意。&#13;<br> &#13;<br> 開倉價：$250&#13;<br> 街價：$399</fontstyle></spanclass></p><p><spanclass><fontstyle>20周年紀念版柯柏文  &#13;<br> 鍾意變形金剛的朋友，對於博派首領柯柏文一定有好深印象，𠵱家有好消息，因為已經斷晒市的合金柯柏文20周年紀念版竟然喺今次開倉有得賣，變形金剛迷咪錯過。&#13;<br> &#13;<br> 開倉價：$550&#13;<br> 街價：$750（每日限售10個）</fontstyle></spanclass></p><p><spanclass><fontstyle>高達最新合金模型  &#13;<br> 如果唔鍾意砌模型的朋友可以選擇這個1:100的高達合金Strike模型，模型任你隨意擺出不同的姿勢，重有埋其他配件Parts，唔使自己砌都有得玩，是高達迷另一必掃之選。&#13;<br> &#13;<br> 開倉價：$299&#13;<br> 街價：$450</fontstyle></spanclass></p><p><spanclass><fontstyle>盞鬼倒啤酒機械人  &#13;<br> 從未在香港出現過的啤酒機械人，非常盞鬼，以遙控操作，只要把一罐啤酒或汽水放在機械人上，㩒個遙控掣，機械人就會將啤酒倒入杯中，手的高度可自動調校，重可以控制倒啤酒的份量。&#13;<br> &#13;<br> 開倉價：$100&#13;<br> 街價：$250</fontstyle></spanclass></p><p><spanclass><fontstyle>頭文字D車仔套裝  &#13;<br> 這款由TOMY出品的頭文字D限定版TOMICA套裝車仔，一套六架不同的車款，連主角拓哉部AE86都有，屬頭文字DFans必儲之物。&#13;<br> &#13;<br> 開倉價：$120&#13;<br> 街價：$250</fontstyle></spanclass></p><p><spanclass><fontstyle>細路仔都有份  </fontstyle></spanclass></p><p><spanclass><fontstyle>海底奇兵魚缸  &#13;<br> 除大量玩具迷至愛的Figure玩具外，今次連小朋友玩具都有，其中這款海底奇兵迷你魚缸，𠵱家就可以帶佢返屋企，只要加1粒AA電，水中的魚仔就會游動，好似真嘅一樣，將佢帶返屋企，小朋友實鍾意。&#13;<br> &#13;<br> 開倉價：$89&#13;<br> 街價：$109</fontstyle></spanclass></p><p><spanclass><fontstyle>哈姆太郎廚房仔  &#13;<br> 哈姆太郎這套卡通片，差不多所有小朋友都鍾意睇，而哈姆嘅產品就更加多到數唔晒，其中這套廚房仔就啱晒女仔，一套有晒爐頭、用具同食物，可以約埋成班朋友仔玩煮飯仔啦！&#13;<br> &#13;<br> 開倉價：$80&#13;<br> 街價：$150</fontstyle></spanclass></p><p>明匯企業有限公司（25812282）&#13;<br> 地址：葵涌和宜合道167至175號金威工業大廈二期22樓E座&#13;<br> 日期：即日至2月1日　時間：上午11時至下午5時半&#13;<br> 交通：可於葵芳地鐵站葵涌廣場門口乘專車直達。</p></body></html>