<html><header><meta charset="utf-8"><title>汽車專題：<br>Mazda6車主︰黑色溝鍍銀絕配</title></header><body><h1>汽車專題：<br>Mazda6車主︰黑色溝鍍銀絕配</h1><p>Wagon車漸受年輕中產人士歡迎，因為近年Wagon外形愈來愈靚仔，而且車身長，坐齊5個人仍可以從容不迫，尾廂還可以放下高爾夫球桿，頂架亦可放大型運動物品，是以好啱喜愛運動的車主。向來喜歡Wagon車的William，最近買了架Mazda6Wagon代步，直言愛它價錢和外形都夠吸引，車架硬淨，還改裝了鬼面罩、電鍍防撞邊和鍍銀門抽等，令它更為與別不同。&#13;<br>&#13;<br>記者：曾順珍　攝影：黃子偉</p><p><spanclass><fontstyle>網上訂銀色門抽飾邊  &#13;<br> 香港人揸Wagon，好多都會出部黑色，William都唔例外，但為了要有點個人風格，於是在小處着眼，除換了車頭鬼面罩，還加上跟黑色對比極大的鍍銀防撞邊、內外門抽，車尾亦加上一個Mazda6的銀色金屬邊，令成架車看去更Cool更有現代感。&#13;<br> 「呢啲銀色門抽、裝飾邊等都係從eBay網頁訂返嚟嘅，價錢由15至40幾美金都有，另外我喺出車時又加咗大包圍同換過鬼面罩，連天線我都換上日本版嘅，咁望落去就同其他嘅有分別。」</fontstyle></spanclass></p><p><spanclass><fontstyle>$12,530銀裝清單  &#13;<br> 1.全車包圍＋鬼面罩＋TowerBar		$11,000&#13;<br> 2.防撞邊		約$312&#13;<br> 3.門外鍍銀手抽		約$117&#13;<br> 4.門內鍍銀手抽		約$117&#13;<br> 5.車尾金屬邊		約$234&#13;<br> 6.天線		$300&#13;<br> 7.金屬腳踏		$450</fontstyle></spanclass></p><p><br> &#13;<br> <spanclass><fontstyle>馬力好價錢吸引  &#13;<br> William謂以前他亦有揸Mazda323Astina，但感覺較飄，而且馬力只得約1500cc，同Mazda6的2300cc差一級，程度有好大分別。&#13;<br> 「呢架車嘅車架好硬淨，掟彎時唔會側，而且又有電子升降避震，令行車更穩定。當初買車時我都有睇過其他車，Audi架A4都要成三十幾萬，但馬力就只得164匹，不過名氣就當然好啲。Mazda就平成十萬，有178匹，而且內櫳又有碳纖裝飾，重畀埋條Potenza車胎，以馬力同價錢做比較，我最後都係決定買番萬事得。」&#13;<br> &#13;<br> <spanclass><fontstyle>車主William至愛  </fontstyle></spanclass></fontstyle></spanclass></p><p><br> &#13;<br> <spanclass><fontstyle>「我鍾意軚環音響按鈕」  &#13;<br> 身形高䠷的William是個高爾夫球發燒友，平時會揸長途車去打波，加上隨身雜物多，假日又常載齊家人朋友外出，但他話耗油量不算太大，平均每公里約要$1.3-$1.4。&#13;<br> 「部車嘅性能唔錯，波箱反應幾快幾暢順，但個加減轉檔我就唔係好慣用，暫時重未試過極速，最快係坐齊5個人時Keep住3,000轉行140。另外，我幾鍾意個軚環有音響按鈕，方便調校音量大細，好User-friendly。不過我覺得個波箱可以改得更好，以架車嘅cc同馬力來講，係可以去到5前速，𠵱家4前速未能夠將架車嘅性能發揮到盡。」&#13;<br> &#13;<br> <spanclass><fontstyle>尾廂座間一樣寬闊  </fontstyle></spanclass></fontstyle></spanclass></p><p><br> &#13;<br> <spanclass><fontstyle>Mazda62.3LSportsWagonProfile  &#13;<br> 引擎：2261cc直4DOHC&#13;<br> 馬力：178ps/6500rpm&#13;<br> 扭力：21.9kg-m/4000rpm&#13;<br> 傳動：4前速加減自動波&#13;<br> 懸掛：（前）高置式雙搖臂（後）E形多連桿（附高度調節）&#13;<br> 制動：（前）通風碟式（後）碟式&#13;<br> 輪胎：225/45R17&#13;<br> 尺碼：4690×1780×1450mm&#13;<br> 軸距：2675mm&#13;<br> 車輛提供：萬事得汽車（28931112）</fontstyle></spanclass></p></body></html>