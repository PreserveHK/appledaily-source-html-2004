<html><header><meta charset="utf-8"><title>懶惰名人有錢唔攞</title></header><body><h1>懶惰名人有錢唔攞</h1><p>喺美國如果有啲公司爭人錢而又搵唔到嗰個人，或者銀行戶口三年都冇郁過，啲錢會自動交畀美國嘅無人要求財產部門處理。據知原來有好多藝人都喺六百萬個有錢分嘅名單入面，其中班亞弗力（BenAffleck）可以攞番一萬二千五百幾蚊；米積加（MickJagger）亦可以攞番七千二百蚊；而畢彼特（BradPitt）同奇洛李維斯（KeanuReeves）等都有錢攞番。</p></body></html>