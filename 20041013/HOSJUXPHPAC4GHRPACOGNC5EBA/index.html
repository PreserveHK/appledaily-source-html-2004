<html><header><meta charset="utf-8"><title>國產LCDTV狂增值</title></header><body><h1>國產LCDTV狂增值</h1><p>Plasma熱潮漸退之際，LCDTV迅速冒起，雖然價錢稍貴，不過其襟用程度絕非一般Plasma可比，好多用家就係考慮維修問題而對Plasma卻步。兩個新世代薄芒王，都因國產牌子投入市場，而將價錢力壓下來，兼且大陸貨另一特色，就係附加更多額外功能，務求以抵買吸引用家。&#13;<br>&#13;<br>記者：徐影龍</p><p>當中嘅國產品牌PRIMA，就新推出一款30"LCDTV，型號為LC30D9，除咗一貫大陸機以抵玩做賣點外，重加入大堆影像提升技術，包括600:1超高對比度、Gamma灰階校正、170o延伸可視範圍等，尤其係可將模擬訊號轉化為數碼訊號，之後倍升掃描線數及解像度，令到如電視節目等模擬訊號都有更高表現，免除用家另購高質素TVBox嘅煩惱。</p><p><spanclass><fontstyle>PC插槽睇埋MPEG  &#13;<br> LC30D9賣價為$18,800，已比二萬幾蚊嘅日本機平得多，為令用家覺得抵玩，機內更加入一條PCMCIA插槽，能對應CF、SD同MS記憶卡，方便用家播放數碼相片之餘，重支援埋MPEG1及AVI動畫播放，呢個功能喺LCDTV中算少有。&#13;<br> 其他規格方面，重有1組DVI輸入、2組色差輸入，較吸引係其多畫面顯示功能，除咗主畫外，旁邊重有三個細畫面，可作瀏覽選台之用，對有線電視用家嚟講，輪流揀台換節目都輕鬆得多。&#13;<br> &#13;<br> 力華電器&#13;<br> 查詢電話：24668266</fontstyle></spanclass></p></body></html>