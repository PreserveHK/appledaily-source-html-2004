<html><header><meta charset="utf-8"><title>超科幻波鞋滑鼠</title></header><body><h1>超科幻波鞋滑鼠</h1><p>Logitech玩咗咁多年鍵盤同滑鼠，功能上已經冇乜大突破，新產品通常都係轉款為主。不過新推出嘅多媒體滑鼠就唔同，單睇外形已經夠搶眼，成隻科幻版波鞋咁款，再加埋全個Mouse充滿各式各樣嘅多媒體按掣，絕對畀到人一種單手掌控全機嘅感受。呢隻滑鼠全名叫MediaPlayCordlessOpticalMouse，除咗係光學式滑鼠外，重設有8個多媒體按掣，可操控歌曲/影片播放、音量調校、瀏覽相片等，透過RF無線設計，直頭當埋遙控器咁睇碟、聽歌都得，而且光學部份嘅紅光會自動關閉，相當之盞鬼，尤其適合家中鍵盤不設任何多媒體按掣嘅用家。&#13;<br>&#13;<br>記者：徐影龍</p><p>蒙恬集團恒昌電子&#13;<br> 銷售熱線：21111488</p></body></html>