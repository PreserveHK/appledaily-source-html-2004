<html><header><meta charset="utf-8"><title>Motorola太極A780130萬像素腹肌王</title></header><body><h1>Motorola太極A780130萬像素腹肌王</h1><p>近年Smartphone成為主場大熱產品，不過要數先知先覺者，絕對唔少得Motorola的太極系列，出完一代又一代；那邊廂香港行貨啱啱力谷緊A768i，這邊廂水貨A780話咁快殺到。新機A780加入數字鍵盤，猶如一身橫練腹肌，兼且加入130萬像素鏡頭，支援T-Flash記憶卡，有型有格兼有晒內涵！&#13;<br>&#13;<br>記者、攝影：劉耀祥　ImageGirl：小慧</p><p><spanclass><fontstyle>百萬像素有得揀  &#13;<br> 講咗差唔多成年嘅百萬像素手機，到𠵱家雖未算成行成市，但係都總算叫做有得揀吓，不論歐洲、日本定韓國，都有百萬像素手機做代表。&#13;<br> &#13;<br> <b> 查詢</b> &#13;<br> （a）駿昇電訊&#13;<br> （31186789）&#13;<br> （b）菱科傳訊&#13;<br> （21099998）</fontstyle></spanclass></p><p>呢期Motorola新機密密殺到，早兩日先介紹完E680，另一新機A780亦步亦趨，同樣以大尺寸Touch芒為主要賣點，不過E680以娛樂功能為主，A780則延續其傳統，以商務用家為主，兩部新機絕對係各有所圖！&#13;<br> &#13;<br> <spanclass><fontstyle>新增機面鍵盤  &#13;<br> Motorola嘅A系列手機一向都着重商務功能，每次轉變都以穩陣為主。由A388開始、其後嘅A760、A768i都沿用同一個FormFactor，嚟到A780，終於來個大蛻變。機面加入數字鍵盤，打電話唔使揭開部機，就連聽電話都可以唔使揭開機蓋，因為機面亦設有聽筒位，的確係個體貼嘅實用設計。雖然加咗鍵盤好似少咗以往嘅流線身形，不過A780終於飛甩天線，令整體觀感依然相當順眼。而按鈕由A768i嘅上下掣變成五方向控制桿，論操控性的確比過往A系機更實在！</fontstyle></spanclass></p><p><spanclass><fontstyle>PROFILE  &#13;<br> 制式：GSM850/900/1800/1900MHz四頻&#13;<br> 顯示器：240×320像素/6萬5千色/TFT&#13;<br> 作業系統：Linux&#13;<br> 鏡頭：130萬像素&#13;<br> 記憶體：48MB/T-Flash記憶卡插槽&#13;<br> 功能：藍芽、40和弦、MP3鈴聲、3DJAVA&#13;<br> 備用時間：168-216小時&#13;<br> 通話時間：360分鐘&#13;<br> 體積：106×53.5×23.5mm&#13;<br> 重量：130g&#13;<br> 查詢：27872282（全新世界）</fontstyle></spanclass></p><p><spanclass><fontstyle>內置130萬像素鏡頭  &#13;<br> A780繼續採用Linux作業系統，與Symbian及WindowsMobile分庭抗禮，而今次A780除着重商務功能之外，於影音功能亦大大增強。加入130萬像素鏡頭，最高可拍攝1,280×1,024像素照片，切合現時百萬潮流。而影相時，操作上亦相當方便，畫面右方有功能選單，改變照片像素、白平衡、特別效果等都幾方便。但照片質素就略為暗，好彩用家可透過增加曝光補償令相片更光猛。除影相之外，A780亦提供拍片功能，內置48MB記憶體，加上支援T-Flash記憶卡，多多相片短片都放得落。另外，A780亦設有《RealOnePlayer》，影片播放效果流暢，保持以往質素。</fontstyle></spanclass></p><p><spanclass><fontstyle>西門子S65黑色型格  &#13;<br> 西門子首部130萬像素鏡頭，黑色直身機線條走剛硬路線，相當有型有格，內外都係高規格之選！&#13;<br> 規格：GSM三頻、40和弦、130萬像素鏡頭、ReduceMMC插槽&#13;<br> $3,480（a）</fontstyle></spanclass></p><p><spanclass><fontstyle>PANTECHGI100指模掃描  &#13;<br> 全球首部GSM機種內置指模掃描器，保安能力絕對高強，配上全方角式設計，高科技感十足。&#13;<br> 規格：GSM雙頻、64和弦、130萬像素鏡頭、錄音&#13;<br> $3,550（a）</fontstyle></spanclass></p><p><spanclass><fontstyle>Nokia7610諾記百萬  &#13;<br> Nokia之百萬像素機王，黑、白兩色外形各有擁躉，加上Symbian作業系統，可自行安裝合用程式。&#13;<br> 規格：GSM三頻、100萬像素鏡頭、48和弦、6萬5色彩芒、藍芽&#13;<br> $3,580（a）</fontstyle></spanclass></p><p><spanclass><fontstyle>NECN830日籍靚機  &#13;<br> 百萬像素鏡頭影相質素一流，兼且具備64和弦，聲畫俱佳，不過未有擴充槽就稍為不足。&#13;<br> 規格：GSM雙頻、40和弦、130萬像素鏡頭、26萬色芒、JAVA&#13;<br> $3,180（a）</fontstyle></spanclass></p><p><spanclass><fontstyle>InnostreamInno50扭擰影相  &#13;<br> 玩百萬像素鏡頭之餘，更玩扭擰芒，反轉芒先影到相，成部DC咁樣，完全可以當DC咁用！&#13;<br> 規格：GSM雙頻、64和弦、130萬像素鏡頭、3D聲效、JAVA&#13;<br> $3,250（b）</fontstyle></spanclass></p><p><spanclass><fontstyle>SHARPGX32靚鏡靚芒  &#13;<br> CGSilicon芒質素靚絕全港，加上100萬像素鏡頭，可播放MP3，手機玩家現時的不二之選！&#13;<br> 規格：GSM四頻、40和弦、100萬像素鏡頭、SD/MMC插槽&#13;<br> $3,980（b）</fontstyle></spanclass></p><p><spanclass><fontstyle>SES700i扭擰機王  &#13;<br> 期待已久嘅百萬像素機王，表現冇令人失望，320×240像素高解像度畫面，睇相的確冇得彈。&#13;<br> 規格：GSM三頻、40和弦、130萬像素鏡頭、MSDuo插槽&#13;<br> $4,780（b）</fontstyle></spanclass></p></body></html>