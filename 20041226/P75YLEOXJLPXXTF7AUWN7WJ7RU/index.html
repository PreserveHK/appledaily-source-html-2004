<html><header><meta charset="utf-8"><title>感情篇：父母離婚存陰影</title></header><body><h1>感情篇：父母離婚存陰影</h1><p>梁詠琪和男友鄭伊健走在一起實不容易，慶幸是現在他們的關係已為人接受。問GiGi與伊健的感情如何，她簡潔地形容：「兩個字，穩定。」&#13;<br> 最近GiGi的新歌《娛樂大家》其中一句歌詞「為明天事業尚未被受落，可誓不出嫁」，問GiGi是否真的一點都不恨嫁？GiGi坦言：「其實我好怕做人哋嘅負擔，怕結咗婚後會為另一半帶嚟壓力，所以我會先做好自己，令自己有獨立能力，先再去諗結婚，因為結咗婚就係兩個人嘅事，而且我哋都有共識，就係未係時候（結婚）囉，我哋都覺得工作上重有好多發展嘅空間。」GiGi在單親家庭長大，問這是否其中一個原因令她遲婚？她直言：「唔多唔少都會有嘅。」<br> &#13;<br> <spanclass>作歌報答好友 &#13;<br> 而GiGi自言比較深閨，圈中的朋友大多是互相欣賞而認識，包括為其最新大碟寫歌的劉德華、梁漢文、林一峰、黃貫中和張敬軒等，GiGi說：「佢哋真係好好，一叫到就幫手，所以我諗我喺圈中人緣都唔錯，不過我會作番歌畀佢哋當係報答。」&#13;<br> GiGi透露楊采妮是其交心好友，她說：「可能我哋同一間公司，佢個人好單純，講嘢好直接同我一樣，唔會就住就住，所以我哋會約出嚟食飯講吓秘密，因為都知道大家唔會出賣大家。」</spanclass></p><p><spanclass>家庭篇：返到屋企最舒服 &#13;<br> 雖然GiGi在單親家庭中成長，與母親和弟弟的感情要好，GiGi不諱言媽媽的性格影響了她不少。<br> &#13;<br> <spanclass>閒來做義工 &#13;<br> GiGi說：「我媽咪係一個唔鍾意麻煩人嘅人，最好乜都自己搞掂，所以雖然單親，但我係好樂觀去接受呢個事實，我入行後亦冇畀過壓力我，所以每當我返到屋企就係我最舒服嘅時候。」&#13;<br> GiGi續說：「我媽咪亦都好知足，我記得我有一次病到失聲，但都重要做嘢，佢見到我咁樣，就同我講不如唔好做啦，身體要緊，搵少啲錢咪搵少啲囉，令我好感動。我𠵱家各方面都算幾順利同如意，不過我會不停裝備自己，唔想成為人哋嘅負擔。」&#13;<br> 雖然不愛麻煩別人，但GiGi卻喜歡幫助有需要的人，她說：「我讀書嘅時候成日都參加義工活動，咁媽咪𠵱家退咗休，得閒就去做義工，佢好鍾意幫人，最衰佢超齡咋，如果唔係我都想提名佢做傑出青年呀。」&#13;<br> 採訪：胡比&#13;<br> 攝影：林德雄&#13;<br> 服裝：LaneCrawford&#13;<br> 髮型：Wingby040rient4&#13;<br> 化妝：AndyLeung</spanclass></spanclass></p></body></html>