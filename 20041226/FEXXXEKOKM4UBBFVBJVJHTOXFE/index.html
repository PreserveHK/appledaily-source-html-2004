<html><header><meta charset="utf-8"><title>$5玩扭蛋過足癮</title></header><body><h1>$5玩扭蛋過足癮</h1><p>玩開扭蛋玩具的朋友可能最陶醉於堆砌的過程，但平時扭一隻都要成10幾蚊，𠵱家就可以比市價平咗三分一的價錢，扭到高達Sunrise情景，其他筍嘢重包括5蚊扭龍珠同CutieHoney等人物，對於扭蛋迷來說絕對係喜訊。&#13;<br>&#13;<br>記者：梁彩燕　攝影：陳陶鈞</p><p>龍珠迷必搶</p><p>龍珠雖然漫畫、動畫都大結局咗好耐，但依然有一班擁躉撐到底。咁又難怪嘅，好似有不死之身的龍珠又出埋扭蛋，個個都形態逼真又多樣化，一定成為被搶對象。&#13;<br> 原價：$10　特價：$5</p><p>Q版超人匙扣</p><p>幪面超人誕生咁多年重咁受歡迎，絕對稱得上係經典玩具。呢款Cute版扭蛋鎖匙扣，抽出來唔使自己慢慢砌，即扭即用最爽。&#13;<br> 原價：$10&#13;<br> 特價：$5</p><p>CutieHoney繼續強勢</p><p>年初一齣改編自漫畫的電影《CutieHoney》大收旺場，連帶一套五款的女主角扭蛋都備受追捧，個勢咁勁，睇嚟都重有排Hit。&#13;<br> 原價：$10&#13;<br> 特價：$5</p><p>平價高達任你抽</p><p>見到呢幕經典場面，就知呢個第4Part的高達Sunrise情景扭蛋有幾吸引，同系列重有其他女角及情景等你扭，造型多變，扭蛋迷萬勿錯過！&#13;<br> 原價：$15&#13;<br> 特價：$10</p><p>中國娃娃筆袋</p><p>來自韓國的中國娃娃筆袋，間隔多又實用，有埋手挽設計，小朋友可用來做筆袋放文具，Fit到漏。酷愛Cutie公仔的大朋友亦可用來做化妝袋。&#13;<br> 原價：$38&#13;<br> 特價：$10</p><p>小女警文具樣樣齊</p><p>飛天小女警一套六件的文具套裝，有齊擦膠、鉛筆、間尺、鉛筆刨、筆記簿同拉鏈筆袋，每件都印上了3個女主角的可愛樣子，小朋友最冧！&#13;<br> 原價：$48&#13;<br> 特價：$10</p><p>ViViShop</p><p>減價日期：即日起至12月31日&#13;<br> 地點：尖沙嘴星光行地庫B6舖&#13;<br> 時間：11:00am-10:00pm</p></body></html>