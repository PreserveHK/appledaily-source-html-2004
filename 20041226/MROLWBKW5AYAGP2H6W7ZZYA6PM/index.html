<html><header><meta charset="utf-8"><title>今日開倉：Phase02潮服開倉<br>時令衞衣外套低至三折</title></header><body><h1>今日開倉：Phase02潮服開倉<br>時令衞衣外套低至三折</h1><p>聖誕過後，唔好以為將「X'masSale」、「聖誕狂減」牌收起晒就無筍倉，查實重有好多漏網之魚重未出場。好似今日介紹呢個衫倉，一倉集X-Large、Stussy、Freshjive、Nike等各大潮牌，衞衣$100有件，Nike波鞋$299、$399有一對，重有其他款式畀你慢慢執，所以話購物狂歡重未完！&#13;<br>&#13;<br>記者：黃婉冰&#13;<br>攝影：黃子偉　&#13;<br>模特兒：Crystal&amp;Ben（CoolFactory）</p><p>型襯男着</p><p>OnBen：嫌TrackSuit太焗，薄身棉質Zip-UpJacket係另一至佳選擇。好似X-Large呢件黑×白間條款，唔玩猩猩Pattern改玩間條，着條淨色束腳褲，襯埋對VandalSupreme高筒波鞋，好簡單都可以好型！&#13;<br> X-Large間條Zip-Up外套&#13;<br> 原價：$690　開倉價：$160&#13;<br> Nametag束腳褲&#13;<br> 原價：$420　開倉價：$160&#13;<br> NikeVandalSupreme&#13;<br> 原價：$649　開倉價：$399</p><p>潮襯女着</p><p>OnCrystal：Stussy衞衣二百有找，Print靚價錢正，買件粗着都抵。X-Elle貼身Unwashed直腳牛仔褲，乃襯衫必備。兩個後袋都車有好Sharp嘅Pattern，襯埋對特別版Pro-Keds布鞋，型女必襯！&#13;<br> StussyGraffitiLogo有帽衞衣&#13;<br> 原價：$780　開倉價：$160&#13;<br> X-ElleUnwashed牛仔褲&#13;<br> 原價：$560　開倉價：$160&#13;<br> Pro-Keds特別版波鞋&#13;<br> 原價：$399　開倉價：$199</p><p>Oversize板仔Look</p><p>X-Large扮嘢巨「猩」今勻潮扮米奇，連品牌名都玩埋阿拉伯文，玩得抵死。加上有帽衞衣好易襯，直腳斜褲或Oversize板仔褲，任擇其一都可以好好睇！&#13;<br> X-Large扮嘢巨「猩」&#13;<br> 原價：$590　開倉價：$160&#13;<br> A#薄身直腳褲&#13;<br> 原價：$650　開倉價：$160</p><p>日本BaseballStyle</p><p>繡花Zip-UpBaseball褸，今年繼續大熱。Nametag繡花Baseball褸，內襯長袖衣，下襯牛仔褲同布鞋，型！&#13;<br> Stussy數字衞衣&#13;<br> 原價：$590　開倉價：$160&#13;<br> Nametag繡花Baseball褸&#13;<br> 原價：$320　開倉價：$160&#13;<br> X-Girl直腳褲&#13;<br> 原價：$560　開倉價：$160</p><p>CasualOldSchoolWear</p><p>要繼續OldSchool，Ringer衞衣點少得？JustFitCutting，深藍×粉藍經典顏色，再襯個粉紅Print，款式簡單但一樣夠出，襯二手老牛或橡筋腳褲均可！&#13;<br> NametagRinger衞衣&#13;<br> 原價：$320　開倉價：$100&#13;<br> Nike橙×黑石紋AirSafari&#13;<br> 原價：$549　開倉價：$299</p><p>X-Large囂爆猩樣</p><p>叼番口大雪茄，X-Large猩猩嘜頭見慣見熟，咁囂嘅樣你又見過未？叼住口煙重要𠵱起棚牙，望落又幾鬼過癮！無法啦，唔打扮吓點博你垂青？&#13;<br> 原價：$590　開倉價：$160</p><p>OBEY超SharpZip-Up有帽外套</p><p>有帽Zip-Up外套，都算係另一穩打穩紮款式之一。OBEY呢件就大玩撞色，黃×黑Sharp到爆，前面一大個OBEY字，後面再嚟一大個Pattern，款式又係好易襯！&#13;<br> 原價：$560　開倉價：$160</p><p>Freshjive保暖雙面風褸</p><p>嫌普通風褸擋得風但唔保暖，Freshjive呢件雙面風褸就兩樣都有齊。夾棉質料重有條企領，由頸暖到落身，一面藍色一面紅色，兩面都着得，唔換衫都無人知！&#13;<br> 原價：$690　開倉價：$340</p><p>Freshjive「毛帽」衞衣</p><p>好明顯Freshjive呢件主力唔係玩Print，玩咩？之唔係玩料囉，睇睇頂帽，裏面全部都係滑嘟嘟毛毛，衞衣玩毛毛帽，效果出乎地型！&#13;<br> 原價：$590　開倉價：$160</p><p>A#圓領棉衫Sell斯文</p><p>咪以為A#淨係識出板仔衫，呢件棉線圓領過頭笠，款式擺明玩斯文，但好彩有番啲破幅設計、車線Logo同手踭位。雖然唔係好特別，但勝在唔老土。&#13;<br> 原價：$640　開倉價：$160</p><p>正斗波鞋必掃&#13;<br>Nike石紋系列</p><p>除橙×黑外，石紋Safari亦有白×藍，同場重有DunkHigh同DunkLow款式，男男女女都有份。DunkHigh款售$399，Safari同DunkLow款$299。&#13;<br> 原價：$549-$649　開倉價：$299-$399</p><p>六款NikeVandalSupreme任揀</p><p>對VandalSupreme情有獨鍾，甚至想儲多幾隻色，係時候補貨喇！六種顏色任你揀，帆布、皮款齊備，但屬斷碼貨，有無Size就睇你運氣喇！&#13;<br> 原價：$649-$799　開倉價：$399</p><p>HeadDunk$179</p><p>再平啲有無？有，HeadDunk減到$179，油皮、麖皮任君選擇，重有多種顏色任揀。橙色女仔至啱，男仔就梗係揀啡、黑呢啲低調款喇！&#13;<br> 原價：$499&#13;<br> 開倉價：$179</p><p>特別版Pro-Keds</p><p>今次開倉，將特別版Pro-Keds一次過晒冷。對對$199任你揀，豹紋、男人頭、抽象畫、裸女款各有賣點，但事先聲明，眾多款中以裸女款最搶手，手快有，手慢自負！&#13;<br> 原價：$399　開倉價：$199</p><p>NikeBlazer勝在易襯</p><p>雖然Blazer最新一期連豹紋、馬毛都玩埋，但講到易襯，始終都係淨色。特別係曾幾何時賣斷市嘅深啡油皮款，今日一口價$299，當日買唔到，今日可以補番數，另有其他短筒款！&#13;<br> 原價：$549-$599　開倉價：$299</p><p>其他推介貨品&#13;<br>Nametag風褸</p><p>唔鍾意太過花巧，不如諗諗呢件淺灰色風褸。企領款夠大路，褸帽可收在衫領內，衫腳有索帶，內有透氣網層，款式簡單。$100幫你擋風遮雨，幾抵！&#13;<br> 原價：$360　開倉價：$100</p><p>Droors-Denim藍斜褲</p><p>想買一條襟着又舒服嘅褲，不如就揀呢條藍色斜布褲。Droors-Denim斜褲，質料柔軟舒服，兩側有魔術貼褲袋，玩得幾激都無問題！&#13;<br> 原價：$560　開倉價：$160</p><p>拆帽狗仔LogoJacket</p><p>鍾意企領又愛有帽，首推呢件兩者兼備嘅全棉Jacket。帽可拆走變成企領款，一衫兩着，最特別係個Logo，奧運五環標誌其中一環變成個9字，下面又整隻狗，擺明玩字！&#13;<br> 原價：$380&#13;<br> 開倉價：$160</p><p>X-LargeLogoCap帽</p><p>買開衫就唔爭在襯埋頂帽，Cap帽、貨車帽，低調、誇張乜款都有。最平幾十蚊有頂，最貴二百蚊有找，價錢款式全部都有得你揀！&#13;<br> 原價：$260　開倉價：$130</p><p>Phase02潮服開倉：</p><p>日期：即日起至1月9日&#13;<br> 時間：中午1時至晚上9時&#13;<br> 地點：尖沙嘴麼地道20號1樓&#13;<br> 電話：23692712&#13;<br> 付款方法：現金、EPS及Visa（購物滿$500方可使用信用卡）</p></body></html>