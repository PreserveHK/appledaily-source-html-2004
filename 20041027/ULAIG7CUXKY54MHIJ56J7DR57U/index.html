<html><header><meta charset="utf-8"><title>　　周一嶽提老父悲從中來 - 李八方</title></header><body><h1>　　周一嶽提老父悲從中來 - 李八方</h1><p>衞福局局長周一嶽噚日喺立法會俾班記者圍住，問佢父親長期入住伊院私家病房嘅事。一提起老父，周局長顯得有啲憂心，佢話「我爸爸九個月前死咗幾次咁滯！佢已經九十幾歲，兩隻腳斷過、有cancer（癌症）、有腹膜炎、大腸都穿咗，做手術之後喺深切治療部留咗好長時間。」佢話雖然醫生都講明佢爸爸好難好得番，但係爸爸嘅意志力好強。&#13;<br> 周局長又話，其實佢成家人都有好大壓力，佢媽媽就成日喺醫院陪住爸爸，雖然好想帶爸爸返屋企，但係爸爸吞嚥有困難，加上日日吊鹽水，所以惟有住喺醫院。但係佢強調，佢爸爸係退休公務員，所以可以住私家病房，完全唔係因為佢嘅局長身份。&#13;<br> （圖）周局長費盡唇舌解釋佢冇濫用特權。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>