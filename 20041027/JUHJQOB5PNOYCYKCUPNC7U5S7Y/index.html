<html><header><meta charset="utf-8"><title>　　霍震寰接曾憲梓棒 - 李八方</title></header><body><h1>　　霍震寰接曾憲梓棒 - 李八方</h1><p>愛國商人大本營中華總商會由人大常委曾憲梓揸莊多年，噚日終於有新人接棒。政協副主席霍英東二仔霍震寰以等額選舉形式當選新任會長，以霍二公子背景同家境，中總愛國立場自然唔會有絲毫動搖。二公子今年只係五十五歲，係中總歷來最後生會長，呢個位肯定有排做。&#13;<br> 一般人對霍震寰認識唔多，反而佢位息影妻子陳琪琪知名度可能重高，近期佢個仔啟中因藏有大麻及管有自製吸食工具，被判罰一千五百蚊兼留案底，先至令霍震寰多咗曝光。佢噚日笑言接任會長後可能要減少其他工作，否則唔夠時間教仔可能又闖禍。&#13;<br> 在位多年嘅曾憲梓因健康理由退下，但仍擔任永遠榮譽會長。有中總會董稱中總近年因曾憲梓極左言論而形象麻麻，聲望似乎唔及其他三大商會：香港總商會、工業總會及廠商會，但由於領導層基本上仍由老人把持，相信霍震寰上場都唔易推動改革。&#13;<br> （圖）霍震寰（左）話做會長重要，教仔都好重要。圖為佢當日帶住啓中出庭。	資料圖片&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>