<html><header><meta charset="utf-8"><title>　　頒榮譽學位大學也頭痕 - 李八方</title></header><body><h1>　　頒榮譽學位大學也頭痕 - 李八方</h1><p>又到咗大學頒榮譽博士及院士學位嘅時節，香港一共有八大院校，重未計公大、樹仁同珠海，間間都要搵對佢哋間大學有貢獻及有一定學術地位嘅人士頒個獎畀佢，真係唔容易，好彩大陸人才眾多，提供多好新血畀香港大專院校篩選。&#13;<br> 公開大學噚日公布下周六會頒授四個榮譽大學院士畀許晉義、武寅、關善明同埋盧子健，當中武寅就係中國社會科學院研究生院院長。&#13;<br> 另外，中大校長劉遵義最近就大學學制三改四被指太豪氣，係人都知有錢好辦事，問題係特區莫財，劉校長心急作出買樓比喻，話乜都質素為先，其他次要，梗係尷尬死啦。話番轉頭，劉遵義當中大校長以來，除咗致力推動中大國際化，亦準備投放更多資源推動中國文化，最近就請咗幾位猛人當講座教授，包括李歐梵、科大衛、張洪年同埋王士元，重會喺中大開設一個高行健藏書室，供各界參觀。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>