<html><header><meta charset="utf-8"><title>電腦新產品：<br>HPW系列電腦玩盡DVD雙層燒錄</title></header><body><h1>電腦新產品：<br>HPW系列電腦玩盡DVD雙層燒錄</h1><p>每次有新處理器推出，就代表電腦效能跨進一大步，而HP最新嘅PavilionW系列桌面電腦，更同時將電腦效能與功能帶入新境界，事關W系列已經率先用上Intel今日先至正式公布嘅LGA775P4處理器，喺享用高度效能之餘，更加入唔少新元素，部份功能甚至比DIY更走快一步，睇過之後包你唔敢再睇小牌子機。&#13;<br>&#13;<br>記者、攝影：許福合</p><p>新U當然同速度提升、效能提高之類形容詞相關，新嘅P4除咗呢幾點外，更具備1MBL2快取記憶體，800MHz前置滙流排，支援HT，另一特別之處係再唔會以時脈分辨型號，改為以命名方式，好似今次HP推出嘅最強型號w1088hk，使用嘅P4530處理器，時脈就達3GHz，舊嘅3GHzP4當然唔可以相比，而最重要係整個系統都作出升級，例如用上LGA775插座、PCIExpress及SATA等，統統都係未來電腦嘅標準。</p><p><br> &#13;<br> <spanclass><fontstyle>雙層DVD燒錄  &#13;<br> W系列更配備咗連DIY用家都未開始普及嘅雙層DVD燒碟機，絕對係快人一步，只要使用雙層DVD+R光碟，就可燒錄到8.5GB資料，比現時慣用DVD+R多一倍，長達240分鐘嘅DVD影片都放得落，而燒錄速度為8倍，亦算不俗。講起睇DVD，要睇得順暢，顯示卡都好重要，W系列將會使用PCIExpress介面嘅ATIRadeonXE300SE，具備128MB記憶體，HP表示表現可與AGP8×顯示卡相比，用嚟打機當然放心，另外還有張TV-Tuner卡，可以睇電視又可聽收音機，完全係一個多媒體電腦格局。</fontstyle></spanclass></p><p><br> &#13;<br> <spanclass><fontstyle>PMD流動硬碟  &#13;<br> 雖然DVD燒錄機對資料備份同攜帶都好方便，HP覺得重未夠，喺W系列加入流動硬碟PersonalMediaDrive（PMD），外貌就同一般流動硬碟相似，不過W機箱前，就預留咗位置可以直接HotPlug插入使用，容量就高達160GB，獨立使用時，只要駁番條USB線，就可以喺任何電腦或Notebook上傳送檔案，最適合經常要攜帶大容量檔案嘅用家。W系列嘅「流動性」亦唔弱，因為內置802.11b/g無線網絡接收器，可當作AccessPoint使用，代表你可以慳番幾百唔使買無線Router，就可以喺屋企建立無線網絡，Notebook、PDA甚至打印機都可以上網或存取檔案，唔使搞到一屋到係電線。</fontstyle></spanclass></p><p><br> &#13;<br> <spanclass><fontstyle>Profile  &#13;<br> 型號：w1088hk&#13;<br> 處理器：P4530（3.0GHz）	&#13;<br> 記憶體：512MB&#13;<br> 硬碟：160GB&#13;<br> 光碟機：8×雙層DVD+R/RW&#13;<br> 顯示卡：ATIRadeonXE300SE128MB&#13;<br> 顯示器：17吋LCD&#13;<br> &#13;<br> <b> HPHK</b> &#13;<br> 查詢電話：800938833</fontstyle></spanclass></p><p><spanclass><fontstyle>多功能Desktop  &#13;<br> 雖然好似W系列咁多功能Desktop唔算多見，但亦不妨睇睇同級電腦規格同售價，比較邊部較抵買。</fontstyle></spanclass></p><p><br> &#13;<br> （a）HPHK　查詢電話：800938833&#13;<br> （b）acerHK	　查詢電話：25280233</p></body></html>