<html><header><meta charset="utf-8"><title>愛心大使手記：腦癌童暢遊日本夢成真</title></header><body><h1>愛心大使手記：腦癌童暢遊日本夢成真</h1><p>呢個月屬於旅遊淡季，好多旅行團團費都好吸引，雖然好抵玩，但對於一啲經濟唔係咁好嘅家庭嚟講，去旅行真係只有「發夢」嗰時先去到。&#13;<br> 好似患腦癌嘅Michael就係最好嘅例子。十四歲嘅Michael，兩年前不幸患上腦癌，做過幾次手術，可惜個病都係時好時壞，冇得返學之餘，重要日日留喺屋企。Michael一直以嚟嘅心願，就係踏上日本之旅，雖然Michael諮詢過主診醫生意見，認為佢適合去旅行，可惜屋企環境唔好，根本冇辦法令佢夢想成真。<br> &#13;<br> <spanclass>康泰贊助母子團費 &#13;<br> 大使知道Michael呢個心願之後，即刻聯絡康泰旅行社，佢哋好爽快咁答應贊助Michael同佢媽媽去日本玩，安排佢哋參加一個本州五天團。兩母子已經喺今個月16號出發，噚晚啱啱落機，大使暫時未聯絡到佢哋，不過Michael臨行前同大使講，好開心咁快可以實現夢想。遲吓佢哋就可以同大家分享旅行嘅相。&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>