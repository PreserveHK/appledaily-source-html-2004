<html><header><meta charset="utf-8"><title>　　傑出華人任你選 - 李八方</title></header><body><h1>　　傑出華人任你選 - 李八方</h1><p>你心目中有冇一位傑出華人呢？如果有，就可以將呢位傑出人士嘅名字，同埋提名原因，喺下個月二十九日前依貓（nomination@rthk.org.hk）或者寄信畀香港電台，獲選者會收錄喺傑出華人系列，至於會唔會有獎，港台就冇講。&#13;<br> 港台一共拍咗五攝傑出華人系列，前前後後有二十幾人，包括貝聿銘、查良鏞、高錕、饒宗頤、李嘉誠同李光耀等。全世界有咁多中華兒女，肯定唔只二十幾個舉足輕重、具國際知名度嘅人士，只係港台未必敢拍啫，好似陳四萬就夠傑出啦，係香港人都識佢，在位時一直民望最高，又好似李登輝，雖然唔係中國人，不過重係華人，一手建立華人嘅民主，夠威猛咯。&#13;<br> 不過，拍佢兩個唔拍老董同老江，就可能會遭到馬力徐四民鬧嘞。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>