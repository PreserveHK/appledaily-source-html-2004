<html><header><meta charset="utf-8"><title>久疏戰陣上床狂笑</title></header><body><h1>久疏戰陣上床狂笑</h1><p>拍完內地劇之後終於回巢拍韓劇《天生緣份》嘅安在旭，唔知係咪好耐冇拍過床戲，前兩日佢同女主角黃申惠拍一場慢慢除衫撻落床嘅戲嗰陣，竟然拍咗成粒幾鐘，原因係佢哋忍唔住狂笑，搞到不停NG，完全投入唔到，最抵死係安在旭重要扮嗲咁問對手：「Darling，你想點啫？」最後導演要安在旭同黃申惠分開冷靜一陣先搞掂！</p></body></html>