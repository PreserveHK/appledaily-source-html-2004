<html><header><meta charset="utf-8"><title>　　消費會55樓開Party - 李八方</title></header><body><h1>　　消費會55樓開Party - 李八方</h1><p>消費者委會噚日慶祝成立三十周年，又慶祝《選擇》月刊網上版面世，八方本來都諗緊去唔去好，一睇張邀請卡，先知個酒會係喺國金中心二期五十五樓高層舉行，咁高嘅活動好少有，一於去湊高興。&#13;<br> 只見消委會啲新舊好友都嚟齊，現任主席陳志輝同總幹事陳黃穗當然好笑逐顏開，後嚟重同兩位舊主席陳坤耀、胡紅玉以及特別嘉賓葉澍堃局長齊齊切蛋糕。&#13;<br> 八方問陳黃穗乜咁high，有無敵海景，佢話原來今次係蒙金管局嘅任志剛以相宜價錢租出場地，所以可以喺咁高嘅地方開酒會。咁幾相宜呢？佢話可以同任總傾喎。任總生財有道，總算冇枉費用咗三十七億高價買呢間新辦事處。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>