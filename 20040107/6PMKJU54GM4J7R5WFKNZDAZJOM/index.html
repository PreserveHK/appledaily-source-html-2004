<html><header><meta charset="utf-8"><title>家居專頁：<br>過海去大三巴執平靚仿古家具</title></header><body><h1>家居專頁：<br>過海去大三巴執平靚仿古家具</h1><p>香港大部份人住在逼狹的石屎森林，令人有種唞不過氣的感覺，木器家具所散發出來的自然氣息，正好給人帶來生氣和溫暖感，特別是那些依足傳統手工「入榫」的仿古木製家具，更是自然與精巧工藝的結合。但要選購這類家具中的「精品」，價錢亦偏高，原來離香港一海之隔的澳門，不止選擇多，價錢亦平一大截，親身坐一程船去選購都有着數。&#13;<br>&#13;<br>記者：張一豪　部份攝影：楊錦文</p><p>澳門的大三巴牌坊，是當地的旅遊標誌，去澳門不到此一遊，就好像未踏足過澳門一樣，而它的附近，有很多手信店、傳統工藝店成行成市，是有名的仿古家具店街。這裏以手工好、價錢平而聞名於「世」，有不少歐美旅客，更專誠到來選購各種中式家具。香港離澳門一小時船程，所以近年吸引不少香港人到澳門玩之餘，亦去選購心水家具。</p><p><spanclass><fontstyle>鄰近中山　價廉物美  &#13;<br> 「其實我哋呢邊有個最大嘅優勢就係近中山，於是我哋就喺中山自設廠房，因此運費唔高；加上內地人工平，師傅質素又好，所以我做出嚟嘅仿古家具質素絕對有保證，款式重好多㖭。」堅城負責人鄺太透露。</fontstyle></spanclass></p><p><br> &#13;<br> <spanclass><fontstyle>堅城瓷業工藝中心  &#13;<br> 地址：澳門大三巴街23號地下C&#13;<br> 電話：（853）365270&#13;<br> ＊運費已計算在貨價內&#13;<br> ＊另可享免費維修服務無限次，但要支付家具運送費用。</fontstyle></spanclass></p><p><spanclass><fontstyle>真實個案  &#13;<br> <spanclass><fontstyle>木家具充滿生命力  &#13;<br> 「可能因為我做嘅工作同創作有關，所以特別鍾意一啲有生命力的事物，木器家具就啱晒我，嗰種生氣同好Warm嘅感覺，令我寫嘢精神啲。」&#13;<br> Lemon在2000年因籌備黃大仙天馬苑的新屋入伙，到處留意仿古木家具，去西貢睇中兩件貨都要七千幾蚊，剛巧見到雜誌上介紹澳門仿古家具，於是就過去看看，才發現原來好多選擇，而且價錢好抵。「書櫃同電視櫃更畀我講到$4,600成交，重有張好靚嘅人手做『入榫』櫈仔送，張櫈標價都要百幾蚊㗎。」</fontstyle></spanclass></fontstyle></spanclass></p><p><br> &#13;<br> <spanclass><fontstyle>Lemon自我寫意空間  &#13;<br> Lemon工作壓力大，為了令思路經常保持「新鮮」狀態，所以亦過着一些寫意兼具創意的生活。</fontstyle></spanclass></p><p><spanclass><fontstyle>家居自「油」人  &#13;<br> Lemon會落手油上自己喜愛的牆身顏色，另外還請教一位畫畫的朋友，學懂在牆上加些質感效果。</fontstyle></spanclass></p><p><spanclass><fontstyle>愛在家中燒「歎」  &#13;<br> Lemon希望將來學煮鮑魚，知道用炭爐煮才夠火候，所以買了一個炭爐備用；但暫時無用武之地，便索性在家「燒炭」，「歎」其燒烤晚餐。</fontstyle></spanclass></p><p><spanclass><fontstyle>木家具保養貼士  &#13;<br> 1.木器家具最忌濕氣重，所以清潔時切忌用濕毛巾抹拭。&#13;<br> 2.如居住地方濕氣重，最好開着抽濕機，令木質保持乾爽，更為耐用。&#13;<br> 3.木器會有冷縮熱脹，在天冷時收縮，令夾口位出現「離罅」，此為正常現象。</fontstyle></spanclass></p></body></html>