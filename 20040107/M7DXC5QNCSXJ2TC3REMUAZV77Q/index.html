<html><header><meta charset="utf-8"><title>車展速報：北美國際車展<br>日產InfinitiQX56成焦點</title></header><body><h1>車展速報：北美國際車展<br>日產InfinitiQX56成焦點</h1><p>假美國底特律舉行嘅北美國際車展（NorthAmericanInternationalAutoShow），剛於過去嘅周日（1月4日）正式揭幕；場內展出咗多款快將推出嘅新車及概念車，全都令在場車迷有目不暇給之感，其中最惹人注目嘅，相信非以大型豪華SUV形象示人嘅日產InfinitiQX56莫屬。不如𠵱家就一齊嚟睇吓，部份在場展出嘅車款啦！&#13;<br>&#13;<br>記者：鄭達基</p><p><spanclass><fontstyle>豪華實用日產InfinitiQX56  &#13;<br> 以北美地區為主要市場嘅全新日產InfinitiQX56，將會響今年上半年打入車壇；新車以大型豪華SUV形象示人，除方匣子造型及龐大嘅身軀，予人一份剛勁感外，闊落車廂空間更可搭載多達八人，加上承托力甚豐嘅高級真皮座椅，乘坐倍見貼服舒適，當然唔少得重有多項用落既方便又容易嘅豪華配備啦！&#13;<br> 機械配搭方面，新車將以一台5.6公升V8DOHC引擎作動力核心，馬力輸出高達315匹，而扭力輸出亦達53.9kgm，匹配一套5前速自動波箱，性能表現可謂毋庸置疑。</fontstyle></spanclass></p><p><spanclass><fontstyle>最新旗艦福特FiveHundred  &#13;<br> 將有望成為新一代福特旗艦級車系、並會於今年內推出嘅FiveHundred，雖然以中型房車形象示人，但闊落車廂空間配搭，卻予人有置身響豪華轎車嘅感覺，而承托力十足嘅座椅，更為新車必備嘅配搭；新車另一個惹人注目嘅地方，會係佢所配用嘅嗰台能夠輸出高達200ps/5650rpm馬力，以及27.7kgm/4500rpm扭力嘅3.0公升V6引擎，附以一套6前速自動波箱，性能表現毋庸置疑。</fontstyle></spanclass></p><p><spanclass><fontstyle>新裝示人福特Focus  &#13;<br> 同樣會於今年推出嘅新版福特Focus，除外形略有變動外，就連車廂鋪排亦有所改動，從而予人一新耳目嘅感覺；其中屬頂級四門ST型號嘅新車，採用咗一台2.3公升Duratec直4DOHC引擎作為動力核心（馬力151ps/5750rpm，扭力21.3kgm/4250rpm），附以一套5前速手波或4前速自動波，起步加速反應明顯要來得既敏捷又暢順。</fontstyle></spanclass></p><p><spanclass><fontstyle>個性獨特豐田FTX  &#13;<br> 以概念Pick-up形象出現嘅FTX，身形龐大賣相吸引之餘，特高駕駛席及經過特別設計嘅軚盤角度，更可給予駕駛者有更佳視野範圍，以及舒適嘅駕駛環境；當遇有需要時，後排更可按需要收摺放平，以增加載物容量。至於機械配搭方面，新車將會利用一套以大容積V8引擎作核心嘅Hybrid混合動力系統，從而達致慳油又環保嘅好處呢！</fontstyle></spanclass></p><p><spanclass><fontstyle>環保SUV豐田HighlanderHybrid  &#13;<br> 近年興起嘅一股SUV熱潮，至今仍未有減退嘅迹象，而豐田廠方更響今屆車展會場上，展出一款名為HighlanderHybrid嘅全新SUV車款；新車最大賣點莫過於佢採用上一套Hybrid混合動力系統，並以一台3.3公升V6偈作核心，操作過程有如同廠嘅Prius環保車款一樣，好力之餘重有低廢氣排放及耗油量嘅特性。另外，HighlanderHybrid不但外形獨特，闊落車廂空間，更可容納多達七名乘客㖭！</fontstyle></spanclass></p><p><spanclass><fontstyle>救援英雄JeepRescue  &#13;<br> 呢款最啱用作參與搜救工作嘅JeepRescue，雖然外形未算太過前衞突出，但車內後排座椅除可收摺放平，方便運載傷者或物品外，其救援設備配搭亦見齊全，當中包括適合行走Off-road路段嘅輪胎及懸掛設定、附有3D立體地圖嘅導航系統、車底攝錄機及衞星電話等等，咁就算要響一啲崎嶇不平嘅山路上進行搜救工作，都要比一般救援車輛來得方便容易啦！</fontstyle></spanclass></p><p><spanclass><fontstyle>狠勁辣跑佳士拿MEFour-Twelve  &#13;<br> 於車展會場上，佳士拿展出咗一款名為MEFour-Twelve嘅高性能跑車，一台輔有Turbo裝置、並由AMG作調校嘅6.0公升V12引擎，馬力輸出高達850ps/5750rpm，而當引擎處於2500-4500rpm時，更可發出達117.3kgm嘅扭力峯值，難怪0至100公里加速度僅為2.9秒，而極速更達約400km/h咁快啦！&#13;<br> 至於另一個惹人注目嘅地方，除咗部車本身嘅造型，極具高性能跑車氣息之餘，一套跑車化懸掛系統，配合上前輪19吋、後輪20吋高性能輪胎組合，更能為呢部高性能跑車，帶來出眾嘅路面循迹性及操控表現。</fontstyle></spanclass></p></body></html>