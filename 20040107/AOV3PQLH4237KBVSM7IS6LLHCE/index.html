<html><header><meta charset="utf-8"><title>勇戰中槍老而彌堅</title></header><body><h1>勇戰中槍老而彌堅</h1><p>六十年代好紅嘅英國樂隊TheKinks，主音RayDavis𠵱家雖然已經五十六歲，但佢仍然好見義勇為，早幾日佢去咗新奧爾良度假，同女性朋友行行吓街，有兩個陌生男人明目張膽搶咗個女人嘅手袋，Ray伯即刻上前追賊，點知俾匪徒開槍射傷隻腳，好彩傷得唔嚴重，警方亦拉咗其中一個疑犯。&#13;<br> 美聯社</p></body></html>