<html><header><meta charset="utf-8"><title>車壇新資訊：<br>保時捷BoxsterS首現香港</title></header><body><h1>車壇新資訊：<br>保時捷BoxsterS首現香港</h1><p>本報記者曾到奧地利實地測試嘅保時捷第二代BoxsterS最近終於現身香港。為隆重其事，保時捷喺日前舉行咗一個新車預覽酒會，今次酒會以動力之源為主題，所以喺會場加建咗一個拳擊台，完成貼題嘅KickBoxing表演之後，拳擊台升起，全新BoxsterS正式亮相各車迷眼前。&#13;<br>BoxsterS採用中置3.2公升引擎，最高可輸出280匹馬力，比舊款多出足足20匹，由0-100km/h只需要5.5秒，最高時速更達268km/h，絕對係超級跑車格局。經過今次預覽會之後，呢部BoxsterS會於保時捷銅鑼灣Showroom展出。&#13;<br>&#13;<br>記者：馬慶武　攝影：林栢鈞&#13;<br>&#13;<br>保時捷陳列室&#13;<br>地址：銅鑼灣告士打道262號鵬利中心地下&#13;<br>電話：29262911</p><p>現代最新Sonata唔使16萬</p><p>筆者早陣子曾在法國巴黎車展上看到韓國現代最新Sonata車系，一身脫胎換骨的造型及配套可謂刮目相看。及後香港代理更安排一眾雜誌媒體到韓國實地測試及參觀車廠日常運作。但有關書刊未及報道前，新款Sonata經已火速到港。除今日會響現代陳列室作預展外，代理重會響今個周末日，搞咗個大型車展盡Show新Sonata車系。聽聞Sonata新車定價重異常吸引，不過在15萬元上落而已。以購買日本家庭車的價錢，擁有一部中型豪華轎車，確實吸引！&#13;<br> &#13;<br> 記者：陳偉林&#13;<br> &#13;<br> 現代汽車陳列室&#13;<br> 地址：銅鑼灣禮頓道36A地下&#13;<br> 電話：34288288</p></body></html>