<html><header><meta charset="utf-8"><title>電視雪櫃按摩椅豪裝跑車鬥歎</title></header><body><h1>電視雪櫃按摩椅豪裝跑車鬥歎</h1><p>都係香港成日塞車累事，搞到車主留喺車廂嘅時間特別長，對車廂設備嘅要求亦特別高。以下介紹嘅九龍灣展貿二手車盤，無論房車、跑車全部都擁有極盡豪華嘅車廂設備，桃木裝飾真皮座椅已屬必備項目，重要有埋電視機、雪櫃仔、按摩椅、超高級音響等配套，加上二手價比較親民，要喺道路豪盡歎盡，都唔係太貴啫。&#13;<br>&#13;<br>記者：馬慶武　攝影：陳偉強</p><p>平治CL500聽勁歌玩按摩</p><p>呢架兩門Benz跑設備超豪，淨係一套包括前級後級、SubWoofer嘅音響已經價值超過5萬，再配上具備按摩功能嘅前座皮椅，經過強勁音響澎湃衝力洗禮過後，重可以按摩鬆一鬆，絕對係集刺激、享受於一身嘅跑車。&#13;<br> &#13;<br> 製造及首次登記年份：00/01年&#13;<br> 手數：0&#13;<br> 行車里數：25,000km&#13;<br> 牌費：05年9月&#13;<br> 當年車價：$1,680,000&#13;<br> 車輛提供：德誠（62559898）&#13;<br> 二手叫價：$678,000</p><p>平治S600AMG包圍前後電視</p><p>外有全車AMG包圍，新款頭尾燈；車廂內則有前後電視、後座桃木枱，車尾更有小型雪櫃，只要拉低後座手枕就可以打開，極為方便。另外麖皮嘅車頂內櫳亦十分少見，貴氣十足。&#13;<br> &#13;<br> 製造及首次登記年份：02年&#13;<br> 手數：2&#13;<br> 行車里數：13,000km&#13;<br> 牌費：已到期&#13;<br> 當年車價：約$2,000,000&#13;<br> 車輛提供：卓盈（82022362）&#13;<br> 二手叫價：$1,098,000</p><p>寶馬735i中文版導航夠體貼</p><p>02年極新車，天窗、皮Seat、皮櫳齊全之餘，重內置無線汽車電話、中文版i-Drive導航系統等，前後房燈掣旁更設有緊急按鈕，一按就可以將電話直接駁至999，體貼周到。&#13;<br> &#13;<br> 製造及首次登記年份：02年&#13;<br> 手數：0&#13;<br> 行車里數：17,000km&#13;<br> 牌費：已到期&#13;<br> 當年車價：約$930,000&#13;<br> 車輛提供：偉栢（90418898）&#13;<br> 二手叫價：$668,000</p><p>積架S-Type新款鬼面罩最煞食</p><p>積架房車出名超級豪華，當然擁有天窗、皮櫳、桃木軚環等設備，而且呢架00年3.0V6S-Type車頭採用新款鬼面罩，令積架呢個老牌感覺後生好多。&#13;<br> &#13;<br> 製造及首次登記年份：00年&#13;<br> 手數：2&#13;<br> 行車里數：22,000km&#13;<br> 牌費：已到期&#13;<br> 當年車價：$588,000&#13;<br> 車輛提供：偉栢（90418898）&#13;<br> 二手叫價：$228,000</p><p>平治S320歐洲豪房入門之選</p><p>S320係熱門二手平治車款，有齊天窗、Keyless等設備，豪華舒適得嚟唔會太誇張。難得呢架99年只行咗3萬幾公里，車價四十幾萬，係歐洲豪房嘅入門之選。&#13;<br> &#13;<br> 製造及首次登記年份：99年&#13;<br> 手數：2&#13;<br> 行車里數：36,000km&#13;<br> 牌費：已到期&#13;<br> 當年車價：約$1,100,000&#13;<br> 車輛提供：德誠（92708000）&#13;<br> 二手叫價：$478,000</p><p>寶馬325iFacelifed版裝備齊</p><p>在一眾二手豪華房車中屬較輕型級別，01年已facelifed版本，備有ParkingSensor、17吋軨等裝備，唔算太豪華，但就較適合年輕車迷。&#13;<br> &#13;<br> 製造及首次登記年份：01/02年&#13;<br> 手數：2&#13;<br> 行車里數：28,000km&#13;<br> 牌費：05年2月&#13;<br> 當年車價：約$400,000&#13;<br> 車輛提供：萬利堡（92616721）&#13;<br> 二手叫價：$278,000</p><p>凌志ES300牌費至明年10月</p><p>水貨車，但喺香港新車落地，年份新而且係零手車，車身及內櫳俱極新淨，只行萬多公里，牌費至明年10月，揸足差唔多一年都唔使續牌費。&#13;<br> &#13;<br> 製造及首次登記年份：01/02年&#13;<br> 手數：0&#13;<br> 行車里數：13,000km&#13;<br> 牌費：05年10月&#13;<br> 當年車價：約$360,000&#13;<br> 車輛提供：萬利堡（92616721）&#13;<br> 二手叫價：$238,000</p><p>九龍灣展貿銷售能超級名車城　　　&#13;<br> 地址：九龍灣國際展貿中心B1、B3&#13;<br> 營業時間：10:30am-8:00pm　</p></body></html>