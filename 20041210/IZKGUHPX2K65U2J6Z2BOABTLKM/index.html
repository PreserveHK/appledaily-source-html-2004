<html><header><meta charset="utf-8"><title>　　女主播繆美詩行到氣咳都值得 - 李八方</title></header><body><h1>　　女主播繆美詩行到氣咳都值得 - 李八方</h1><p>中大噚日嘅畢業禮真係冠蓋雲集，除咗太空人楊利偉之外，重有好多大家熟識嘅人物，好似青年事務委員會主席蔡元雲咁，原來佢嘅細仔噚日攞到臨床心理學哲學博士，搞到蔡醫生鬼咁開心，推晒所有會嚟捧場，一家人之後重食飯慶祝。佢話仔仔已經搵到工做，做青年輔導心理，蔡醫生咁開心其實好有道理，皆因第日可能組父子檔，齊齊做青年工作。&#13;<br> 另一位好多人識嘅人物重有亞視新聞女主播繆美詩，原來佢啱啱攞到MBA，着住件畢業袍行咗成卅幾行，專登走去前面記者席附近同行家打招呼，跟住移開嘉賓席嘅摺櫈，上記者席企咗十幾分鐘，有行家注意到詩姐，就同佢做咗幾句訪問，然後佢先番上去。呢位成日上鏡嘅詩姐果然係電子傳媒嘅「最識上鏡小姐」。&#13;<br> （圖）繆美詩邊讀ＭＢＡ，邊做主播，咁勤力，真唔簡單。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>