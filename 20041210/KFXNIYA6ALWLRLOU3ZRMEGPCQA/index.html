<html><header><meta charset="utf-8"><title>Cookies的最後聖誕</title></header><body><h1>Cookies的最後聖誕</h1><p>Cookies下周推出新碟後，明年將再面臨分離的考驗，今年或許就是她們共度的最後一個聖誕，難怪Stephy及Miki今年均寧願飛起緋聞男友陳冠希（Edison）及徐天佑，選擇與其他成員共度佳節，更着兩男「科水」買碟支持她們。</p><p>女子組合Cookies下周將推出新碟，近日有傳年前由九人組合變陣成四人組合的Cookies，將再次面臨拆夥考驗，有指Miki與Theresa會繼續留低，與新血組成全新的Cookies，Kary全力與PingPung闖天下，Stephy則轉往電影界發展，故今年聖誕節，或會成為四餅女共度的最後一個聖誕。&#13;<br> 四餅女日前在尖沙嘴接受訪問時，提到拆夥傳聞即異口同聲說：「拆夥講咗好耐啦，但我哋都會繼續做宣傳，公司係一路有搵人加入Cookies，不過未搵到人選，我哋出街都有成日幫眼昅女㗎。」<br> &#13;<br> <spanclass>買禮物𠱁自己 &#13;<br> 聖誕節當日Cookies要出席宣傳新碟活動，問到Stephy及Miki會否送新碟給緋聞男友陳冠希和徐天佑時，她們說：「做朋友就應該自己畀錢買，支持吓。」問Stephy聖誕節會否與Edison開P慶祝？她說：「佢有自己嘅朋友，我聖誕做完嘢都可能去吓P，但係同女仔開。」而問到Miki會否與天佑交換禮物？她笑道：「今年我冇買聖誕禮物，有都係買畀自己，可能係買鑽石或者手袋仔，我搵到錢，自己送畀自己，唔使人哋送嘅。」<br> &#13;<br> <spanclass>力撐緋聞男友 &#13;<br> Stephy與Edison早前灌錄了一首合唱歌曲《Bluesky》，此曲將收錄在Edison的唱片中，稍後將一起宣傳，Stephy即力撐Edison並非𠝹女王，她說：「佢每日都二十四小時係咁做嘢，忙到瞓覺嘅時間都冇，係個工作狂至真。其實佢都好慘，啲人成日誤會佢，我知佢喺隻碟度就會寫出自己嘅感受。」看來Stephy對Edison相當了解，她卻即時澄清說：「呢排合作有傾開偈啫，大家係朋友咋。」&#13;<br> 採訪：朱倬誼&#13;<br> 攝影：陳志嵐&#13;<br> 服裝：MissSixty&#13;<br> 髮型：Vince（ILColpo）&#13;<br> 場地：LCX、海港城</spanclass></spanclass></p></body></html>