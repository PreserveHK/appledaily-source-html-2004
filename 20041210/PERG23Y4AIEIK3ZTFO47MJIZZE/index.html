<html><header><meta charset="utf-8"><title>派禮物布置聖誕樹<br>豬佬Juno黃大仙送暖</title></header><body><h1>派禮物布置聖誕樹<br>豬佬Juno黃大仙送暖</h1><p>麥浚龍、吳日言以及組合Bliss，日前到黃大仙下邨鄰舍輔導會大派聖誕禮物，更與十多名智障人士玩遊戲和布置聖誕樹，眾人提早過了一個充滿意義的聖誕節。</p><p>麥浚龍（Juno）、吳日言（阿Yan）以及二人組合Bliss日前提早過了一個有意義的聖誕節，他們四人到了黃大仙下邨的鄰舍輔導會，與會友預祝聖誕。Juno先與十多名會友玩遊戲，及後眾人更一起合唱《朋友》一曲。其間，一名會友不時詢問Juno有關當歌手的工作詳情，原來他本身亦希望能夠成為歌手。&#13;<br> Juno、阿Yan及Bliss亦抽籤選出幾名會友一齊布置聖誕樹，最後更為眾人送上聖誕禮物，整個探訪在一片愉快的氣氛下結束。<br> &#13;<br> <spanclass>句句真心話 &#13;<br> 不過，當日Juno被會友改了一個新花名「豬佬」，事後他表示沒有介意，Juno說：「我知佢哋係冇心嘅，況且呢個名都幾搞笑呀。其實我好鍾意同佢哋傾偈，因為我覺得佢哋個人好真，有嗰句講嗰句，所以我遲啲有時間都想再探吓佢哋。」<br> &#13;<br> <spanclass>盼奪組合獎 &#13;<br> 阿Yan表示今年的聖誕節過得特別有意義，她說：「雖然重未係聖誕節正日，不過今日我哋同佢哋布置聖誕樹、派吓禮物，就可以令到佢哋咁開心，我覺得真係好有意義。」而Bliss的Oscar更笑言希望送了禮物給十多名會友之後，能夠收到一份他們最想得到的聖誕禮物，就是於頒獎禮中奪取新人組合的獎項。&#13;<br> 採訪、攝影：李珮洳</spanclass></spanclass></p></body></html>