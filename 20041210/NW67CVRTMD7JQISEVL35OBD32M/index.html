<html><header><meta charset="utf-8"><title>　　查史美倫幫ICAC賣廣告 - 李八方</title></header><body><h1>　　查史美倫幫ICAC賣廣告 - 李八方</h1><p>早排一路傳話行政會議新貴查史美倫會重返香港證監會，但佢噚日出席財庫局嘅金融研討午餐會時，就公開否認，話唔想做返以前做過嘅嘢，至於港交所主席，佢就話唔想做監管嘅嘢。查太話佢未來動向未定實，遲吓會公布。&#13;<br> 講到近來又有上市公司出事，查太嘅反應都幾奇怪，十足同廉署賣廣告，佢話「香港重有一個好好嘅武器，就係ICAC，除咗證監會、港交所同商業罪案調查科外，我哋重有ICAC」。咦，佢咁講法唔通暗示佢以前服務嘅證監唔夠犀利？&#13;<br> 查太噚日喺演講時又大談香港同上海競爭嘅問題，查太喺上海出世，後來到香港工作，對兩地都有感情，佢預言只要人民幣自由兌換，上海肯定可趕上香港。因此香港要諗吓點定位，佢就建議話香港要發展做財富管理中心，成為區內嘅離岸金融中心。&#13;<br> （圖）查太入咗行政會後，首次出席午餐會演講，神采飛揚。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>