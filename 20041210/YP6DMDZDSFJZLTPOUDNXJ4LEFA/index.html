<html><header><meta charset="utf-8"><title>　　楊利偉攞學位楊太甜蜜伴隨 - 李八方</title></header><body><h1>　　楊利偉攞學位楊太甜蜜伴隨 - 李八方</h1><p>曾經引起一場太空旋風嘅中國首位太空人楊利偉，噚日喺中大「着陸」，領取中大頒畀佢嘅榮譽理學博士學位。事隔一年後再次到香港，楊利偉話好多謝港人對中國航天事業嘅關注，佢又話獲得榮譽學位，唔只係佢個人嘅名譽，係祖國嘅榮譽。&#13;<br> 楊利偉話所有內地太空人都備戰緊，唔係打星球大戰，而係爭取獲選為下一次上太空嘅航天員，佢自己當然都努力緊。噚日楊太都有嚟睇佢先生戴四方帽，等楊利偉唔使做冇太太伴隨嘅另類「太空人」。中大學生見到呢位宇宙級大人物，都紛紛搶住同佢影相，顯示楊利偉旋風真係好勁。&#13;<br> 噚日獲得榮譽博士學位嘅人士，尚有當今中國最偉大哲學家，別名勞思光嘅勞榮瑋教授同商人蒙民偉博士。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>