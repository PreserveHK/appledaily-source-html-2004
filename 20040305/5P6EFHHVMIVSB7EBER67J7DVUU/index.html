<html><header><meta charset="utf-8"><title>法國香薰幫身心扮靚</title></header><body><h1>法國香薰幫身心扮靚</h1><p>提起法國，除了時裝名牌與超級香水，你還會想到甚麼？我會諗起浪漫的香薰，尤其係成日聽到的普羅旺斯出品。事實，法國南部普羅旺斯是植物精油的名牌。而近年香薰美容在香港好流行，選擇亦比以往多，今個月就有兩大品牌登場，同樣來自普羅旺斯的LureMountain，一個簡約純樸、一個浪漫華麗。一系列香薰美容產品護膚之餘，香味更清幽宜人，令人身心都靚晒。好似廣告對白一樣：以後出街唔使再搽香水啦！&#13;<br>&#13;<br>記者及攝影：梁珮瑜&#13;<br>部份攝影：陳盛臣、周旭文</p><p><spanclass><fontstyle>香薰護膚天然有效  &#13;<br> 香薰提煉配製自天然植物葉、根或花部，據講不但可以紓緩情緒緊張、令身心健康，同時亦有很好的美容功效。香薰護膚有隔離紫外線、防皺、美白等作用，天然安心，難怪香薰護理產品愈來愈受香港女士歡迎。好似性感女神朱茵都愛泡香薰浴，認為西柚及薰衣草香薰可消除浮腫㗎！</fontstyle></spanclass></p><p><spanclass><fontstyle>Lothantique法國鄉村風味  &#13;<br> 南部普羅旺斯的LureMountain，山上遍布薰衣草、百里香等植物，當地人很久以前就利用蒸餾法提煉香薰油為生。而Lothantique的創立人DenisVogade，其家族一直扎根於此。Denis在辛苦工作時，想起人應間中鬆弛一下、錫吓自己才幸福，於是利用這些天然資源，在1920年研創了一系列的按摩油、沐浴用品等護理產品。令人可以每天都有如置身於LureMountain，感覺那裏的純樸優游氣息。</fontstyle></spanclass></p><p><spanclass><fontstyle>80多款產品簡約清新  &#13;<br> Lothantique有潤膚露、身體磨砂、沐浴用品等多個護理系列，重有12種味道任你配搭，包括野玫瑰、香橙、綠茶、薑及青瓜等，共有80多個產品俾你揀。而其包裝就簡約純樸，透明玻璃瓶內有不同顏色的產品，討人喜愛又實際。</fontstyle></spanclass></p><p>售賣點：&#13;<br> Greenhouse（29156663）&#13;<br> 銅鑼灣Beaute@Sogo地舖</p><p><spanclass><fontstyle>AmelieetMelanie法國華麗風格  &#13;<br> 唔係《天使愛美麗》，品牌簡稱A&amp;M，同樣是以LureMountain山上天然花卉植物提煉的香薰，但味道較甜美強烈。設計師融合個人的設計概念，製作出多個以法國浪漫主義及景色為題的香薰系列。而包裝裝潢更似一件藝術品，整體感覺有法國皇室的華麗風味，愛美女士必定一見鍾情。</fontstyle></spanclass></p><p><spanclass><fontstyle>天使柔光系列  &#13;<br> 名為天使柔光，系列形象美豔而脫俗，好似天使咁溫柔。前調有橙、青檸等，中調是茉莉及風信子等，而基調就係白蘭及檀香等。</fontstyle></spanclass></p><p><spanclass><fontstyle>普羅旺斯天空系列  &#13;<br> 令人舒暢安靜的薰衣草系列。前調係松樹及尤加利，中調就係薰衣草，而基調有麝香及香蘭子。</fontstyle></spanclass></p><p><spanclass><fontstyle>黎明玫瑰系列  &#13;<br> 清新兼醒神的香薰系列。前調有檸檬、佛手柑等，中調有鈴蘭等，基調係蘚苔及鳶尾花等。</fontstyle></spanclass></p><p>售賣點：burt'sbees（23773715）&#13;<br> 尖沙嘴海港城2214舖&#13;<br> &#13;<br> &#13;<br> <b> 香薰護膚產品</b> </p><p><spanclass><fontstyle>Aveda護髮產品  &#13;<br> 不單護膚品，護髮產品亦有口碑。有機薰衣草LightElements系列，頭髮可保持清爽自然，而薰衣草更有紓緩抗菌作用。&#13;<br> （左）RevivingMist含純植物香薰精華，造型、清潔及滋潤順滑三合一$210。（右）DefiningWhip含蜀葵及有機亞麻子等天然精華，清爽唔傷髮。$200&#13;<br> 查詢：27373026</fontstyle></spanclass></p><p><spanclass><fontstyle>Kiehl's玫瑰水  &#13;<br> 玫瑰水採用法國特選玫瑰製成精華油，是品牌03年的暢銷冠軍。瓶中一片片的玫瑰花瓣可清楚看到，而打開後又飄來陣陣玫瑰清香，無酒精又保濕。$190&#13;<br> 查詢：29184168</fontstyle></spanclass></p><p><spanclass><fontstyle>瑞士Weleda晚霜  &#13;<br> 產品採用天然有機培植的花果植物及純天然香薰精華油作成份。野玫瑰日霜及晚霜，含杏仁、麝香薔薇及桃子等精華油，日間可增強皮膚抵抗力及滋養皮膚，晚霜有助皮膚再生能力，紓緩疲累及增加彈性。各$240&#13;<br> 查詢：29156663</fontstyle></spanclass></p></body></html>