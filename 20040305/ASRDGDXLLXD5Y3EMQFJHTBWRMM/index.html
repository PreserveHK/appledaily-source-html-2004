<html><header><meta charset="utf-8"><title>701收料站：威高街貨流量唔夠</title></header><body><h1>701收料站：威高街貨流量唔夠</h1><p>近排經紀黃成日同小初講金手指，真係聽到有啲悶，不過今次佢唔係叫小初跟金手指買貨，而係叫唔好追貨，認真夠特別。&#13;<br> 早排經紀黃提及金手指增持威高國際（1173），股價可以看高一線。金手指密密吸納，現時竟然揸到10.12%，做埋主要股東。&#13;<br> 不過，金手指嘅吸納行動，搞到威高公眾持股量不足，皆因威高大股東本身已經揸咗67.53%，公眾持股量得番22.35%，低過最低的25％要求，睇嚟唔係大股東減持，就係要金手指減持。&#13;<br> 因此，就算威高股價噚日受金手指增持消息刺激上升，但經紀黃都叫小初睇定啲，等人哋搞掂公眾持股量後，先至再決定追唔追。&#13;<br> 威高噚日一度高見0.243元，收0.237元，雖然仍升7.24%，但高位明顯有沽壓。&#13;<br> 另外，自從廣興國際（1131）被廉署調查後，傳聞好多芬佬家陣都避嫌，唔再買細價股，搞到好幾單配股行動要窒住。不過，業績靚仔嘅金衛醫療（8180），近期每日都升幾格，傳聞想話搞配股。&#13;<br> 慕容小初</p></body></html>