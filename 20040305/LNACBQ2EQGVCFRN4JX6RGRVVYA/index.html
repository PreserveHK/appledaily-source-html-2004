<html><header><meta charset="utf-8"><title>　　擁港姐跳慢舞 - 李八方</title></header><body><h1>　　擁港姐跳慢舞 - 李八方</h1><p>近排香港醫學界大地震，衞福局局長楊永強居然重有心情去ball。&#13;<br> 噚晚楊永強單拖出席仁濟餐舞會，有幸同靚女港姐曹敏莉領舞跳ballroomdance。楊永強同八方講話係一切都係仁濟安排，事前唔知情喎，「緊唔緊張都唔知，佢哋叫我做乜，我就做乜，其實為慈善都冇乜所謂啦，我後生都有跳舞，不過就唔係跳ballroom。」&#13;<br> 楊永強主動走過去請曹敏莉，攬住伊人纖腰跳慢舞，初時都唔敢正視着單膊衫嘅港姐冠軍，後來就有講有笑，跳足六、七分鐘，背景歌曲重係《順流逆流》，聽落都幾應景。	陳慧安攝&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>