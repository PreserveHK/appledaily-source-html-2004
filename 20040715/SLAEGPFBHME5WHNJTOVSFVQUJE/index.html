<html><header><meta charset="utf-8"><title>街市電梯壞　2周才修妥</title></header><body><h1>街市電梯壞　2周才修妥</h1><p>香港仔南寧街香港仔街市扶手電梯損壞，附近居民投訴，食環署要花兩個星期才修妥，效率緩慢。&#13;<br> 香港仔居民麥先生投訴稱，該街市有兩層，市民到街市買餸，大都使用扶手電梯上落，尤其是居於附近長者，更倚賴扶手電梯上落。&#13;<br> 麥先生說：「兩個禮拜前開始，部電梯已經壞咗唔郁，好似冇人理咁；啲老人家攞住大抽餸上上落落，對佢哋嚟講真係好唔方便！」&#13;<br> 食物環境衞生署跟進本報轉介投訴回覆稱，因扶手電梯殘舊發生故障，需更換零件運作；零件已於本周一完成更換，扶手電梯運作已回復正常。<br> &#13;<br> <spanclass>更新電梯解決問題 &#13;<br> 食環署稱，已計劃明年更新扶手電梯，問題可徹底解決。&#13;<br> (○七一一○○八）&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></spanclass></p></body></html>