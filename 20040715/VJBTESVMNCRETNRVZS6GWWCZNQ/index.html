<html><header><meta charset="utf-8"><title>墮連公子情網　杜德偉早有所聞<br>周汶錡箍牙消腫薯妹變鳳凰</title></header><body><h1>墮連公子情網　杜德偉早有所聞<br>周汶錡箍牙消腫薯妹變鳳凰</h1><p>名模周汶錡日前被踢爆與台灣國民黨主席連戰的長子連勝文在港夜會，二人的緋聞火速成為港、台兩地的焦點，不過回看周汶錡初出道時的照片，不僅打扮娘味十足，連容貌也與現時判若兩人，但周汶錡對此卻表示不介意，昨日談起緋聞時更難掩一臉春風。而周汶錡的舊愛杜德偉昨表示已聽過周汶錡與連勝文拍拖。</p><p>周汶錡與台灣國民黨主席連戰的長子連勝文傳出緋聞後，火速成為焦點新聞人物，重看多張八年前她未成名的模特兒照片時，竟發現這位現時在香港數一數二的當紅名模，當年無論容貌或打扮均與現在有天壤之別。&#13;<br> <br> <spanclass>娘味十足&#13;<br> 眼皮腫脹鼻樑闊扁 &#13;<br> 從事模特兒行業多年的周汶錡，原來也有過娘味十足的時候，昨日本報由其多年前為一本雜誌擔任時裝模特兒的硬照中，發現當年的周汶錡眼皮腫脹、腮骨明顯、鼻樑闊扁及臉形略圓，與現在精緻分明的五官簡直判若兩人。&#13;<br> 記者昨日致電周汶錡提到她多年前的樣貌與現在有很大分別時，周汶錡即說：「又摷番以前啲嘢呀？唔緊要吖，係咪想搵啲整容醫生出嚟講呀？你哋寫囉！我媽咪生我出嚟就係咁嘅樣，我喺九七年嘅時候箍過牙，個個都知㗎啦。」</spanclass></p><p><spanclass>承認夜會&#13;<br> 「截唔到的士車埋佢」 &#13;<br> 問周汶錡會否擔心被懷疑曾整容時，她說：「唔介意，好開心㖭，但我覺得你哋嘅心態唔健康，我十年前嘅樣同朋友食飯有乜關係？我唔想回應，隨便你哋點講啦。」然後她又反問：「你十年前嘅樣同𠵱家有冇變化呀？箍完牙梗會有啲唔同，以前水腫、babyfat，我睇番以前相簿都覺得自己好肥，成個肥妹仔咁，𠵱家就瘦咗。」&#13;<br> 再問到周汶錡昨日曾否與連勝文通電話？她說：「唔答呢啲問題，我冇為呢啲嘢唔開心，我識嘅朋友唔使同外界交代。」緋聞會否影響工作？周汶錡說：「冇影響，同朋友食餐飯啫，唔會影響我嘅生活方式，多謝你哋㖭。」&#13;<br> 不過周汶錡亦再次強調與連勝文只屬朋友關係，她說：「朋友嚟㗎！同朋友食飯、飲茶、坐車好普通之嘛，本來佢坐的士走，截唔到的士咪順便車埋佢囉！我唔覺得有問題喎，唔通話我走先，你慢慢等啦！好正常啫，唔係咁緊要喎！」</spanclass></p><p><spanclass>讚美舊愛&#13;<br> 杜德偉分手做朋友 &#13;<br> 周汶錡又透露她是經香港朋友介紹認識連勝文，問她可知對方家底豐厚？周汶錡說：「Sowhat？我識朋友唔會識埋人哋爹哋、媽咪，佢家人乜嘢身份同我冇關係。」未知連勝文可有向她展開追求？周汶錡說：「梗係唔係啦！同男仔食吓飯都唔得，咁以後淨係同女仔食得啦，你話我同性戀算喇。」她還自稱與連勝文不會有發展機會。&#13;<br> 而昨日下午三時許，身穿粉紅色背心及四個骨褲的周汶錡，背着大布袋現身中環Hair髮型屋set頭，記者上前恭喜她有新戀情時，周汶錡即滿臉春風地笑說：「吓？你講㗎咋，我唔會答你㗎。」再問她是否與連勝文相識多時，周汶錡說：「我乜都唔會答你㗎，唔好咁無聊啦，唔好影，唔好跟啦！」不過，周汶錡全程難掩笑意，神情顯得頗為風騷。&#13;<br> 此外，周汶錡的舊愛杜德偉昨日在台灣亮相電視節目《綜藝這個禮拜六最好笑》，對於周汶錡與連勝文的緋聞，他只回應說：「她是個很好的女孩，有人追求是非常正常的事。」杜德偉坦言曾聽過周汶錡與連勝文交往的傳聞，但他不會向舊愛詢問此事，他又強調與周汶錡分手後仍是朋友，過節時會互通電話祝福對方。杜德偉指自己不認識連勝文，所以不會作任何評價。&#13;<br> 採訪：朱倬誼、林妙萍&#13;<br> 攝影：娛樂突發組</spanclass></p></body></html>