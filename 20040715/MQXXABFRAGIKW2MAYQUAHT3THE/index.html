<html><header><meta charset="utf-8"><title>數碼影音：<br>SONY長氣王200首歌播足三日</title></header><body><h1>數碼影音：<br>SONY長氣王200首歌播足三日</h1><p>早排SONY勁谷首部硬碟型MP3機，20GB容量居然收錄到15,000首歌，超出傳統極限，原來係靠自家開發嘅ATRAC3plus壓縮技術，變相為MP3機加大容量，令人更覺抵買。最近終於引入旗下嘅新型號NetWorkWalkman，256MB記憶體足可收錄200首歌，加上連續播放70小時，長氣王可謂當之無愧！&#13;<br>&#13;<br>記者、攝影：徐影龍　ImageGirl：小蕙</p><p><br> &#13;<br> 其實日本剛一口氣推出共三款新型號NetWorkWalkman，不過香港行貨只返咗NW-E50同E70兩款，欠缺最大容量嘅512MB型號。話雖如此，以E70嘅256MB容量計，已足可收錄約200首歌曲（每首3.5分鐘），相當於同等容量MP3機嘅三倍。容量跳升主因全靠其ATRAC3plus嘅壓縮技術，將資料傳輸率由標準128kps壓到48kps，每首歌即時縮到得番2/3Size。音色方面當然亦有所損耗，不過以機內高質解碼晶片及回路設計，令歌曲盡量保持原音質素，一般用家唔會覺有太大分別。</p><p><br> &#13;<br> <spanclass><fontstyle>HMV蒲友點睇？  &#13;<br> 到底ATRAC3plus壓到48kps資料傳輸率，音色有幾失真？筆者就專誠從最多人試聽嘅HMV度做個街訪，睇吓ATRAC3plus過唔過到呢班「奄尖」人士嗰關。</fontstyle></spanclass></p><p><br> &#13;<br> <spanclass><fontstyle>軟件錄播一條龍  &#13;<br> SONY旗下產品有一大特色，就係跟機軟件易用兼介面超靚。兩款NetWorkWalkman都跟最新版本《SonicStage2.0》，設計美輪美奐唔在講，其自動偵測機體及拖放式自製MP3歌曲功能，都令用家方便不少，尤其係對電腦唔在行嘅人士，駁好NetWorkWalkman、放入CD後，差不多全自動轉換成ATRAC3plus格式音樂，只需一拖一放，就可抄至機內，幾多kps資料傳輸率，Click吓個掣就搞掂，真係連屋企妹頭都識用。</fontstyle></spanclass></p><p><br> &#13;<br> <spanclass><fontstyle>低電壓聽三日三夜  &#13;<br> 可能你會覺得，壓低每秒傳輸率，其他MP3軟件都做到喇，冇乜咁巴閉啫。不過話你知，ATRAC3plus另一大優點，就係同時降低耗電量，只需一粒3A電，E70已可連續播放達70小時！三日三夜不停播都得，相比其他MP3機只有約十零個鐘，真係相差好大，再加埋之前提到嘅容量提升，NetWorkWalkman系列肯定可摘長氣王之冠。&#13;<br> 除以長氣作賣點外，嬌小外形亦值一讚。全金屬機身，俾人一種實淨感覺，唔似其他袖珍機咁「輕飄飄」。打火機式操作過癮得嚟亦好好用，左撻右撻已可播歌、揀歌，連音量、菜單都喺左近，一隻手指公已足夠操控全機。</fontstyle></spanclass></p><p><br> &#13;<br> SONY24小時銷售熱線：23452966&#13;<br> &#13;<br> <spanclass><fontstyle>的骰MP3機鬥長氣  &#13;<br> 唔計人氣旺盛嘅硬碟式MP3機，傳統快閃記憶體（FlashMemory）MP3機憑住體積小巧、便於攜帶，成為市場主流。若以MP3軟件降低傳輸率嘅話，收錄歌曲亦可如今日介紹嘅NetWorkWalkman咁跳升幾倍，令到細機都可聽盡心愛靚歌。</fontstyle></spanclass></p><p><br> &#13;<br> 查詢：&#13;<br> （a）恒昌電子（21111488）　&#13;<br> （b）CREATIVEHK（23312930）　&#13;<br> （c）捷訊科技（21519299）</p></body></html>