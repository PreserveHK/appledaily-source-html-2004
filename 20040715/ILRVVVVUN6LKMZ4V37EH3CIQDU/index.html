<html><header><meta charset="utf-8"><title>　　寶baby參選信心爆棚 - 李八方</title></header><body><h1>　　寶baby參選信心爆棚 - 李八方</h1><p>李國寶「寶baby」正式表咗態話會再次角逐立法會議席，前日喺美商會午餐會熱身時，寸咗阿董一輪，順便拉客。噚晚法國國慶日酒會，有成班高官名人好似梁愛詩、苗學禮、何超瓊咁，最意氣風發就係寶baby，一提競選就信心爆棚咁話：「我今日出咗好多封信，有成二十幾間銀行都話會支持我，有啲重見咗我、傾過偈㖭！」問佢係咪志在必得，surewin，寶baby就一派紳士風度話：「唔好咁講，希望係咁啦！」八方多口問佢太太係咪支持佢參選，反而寶Baby就要諗一諗先答話係，唔通李太怕老公太忙？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>