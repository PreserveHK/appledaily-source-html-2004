<html><header><meta charset="utf-8"><title>秋冬齊齊踢死兔</title></header><body><h1>秋冬齊齊踢死兔</h1><p>每個男人都起碼應該有一件西裝褸，呢句說話於今年冬天將會更為適用。西裝褸今季可謂大熱，連一眾街牌都順應潮流推出。當中尤其以日本潮星木村示範的Tuxedo（踢死兔禮服）走勢最勁，但怕Tuxedo太過隆重或身形所限？無有怕，其他西裝褸款亦大把選擇。尚未有頭緒？即刻留意以下褸款介紹！&#13;<br>&#13;<br>記者：李崗華　攝影：林栢鈞</p><p><b> On：Jay(左)</b> &#13;<br> 啡皮西裝褸（$780）&#13;<br> <b> On：Dee(中)</b> &#13;<br> 紅色字樣圖案衞衣（$280）&#13;<br> 藍色Tuxedo（$1,980）&#13;<br> 軍綠色Dickies斜褲（$380）&#13;<br> <b> On：Joe(右)</b> &#13;<br> 黑色VintageOldNavyLogoTee（$280）&#13;<br> 淺藍色牛仔布西裝褸（$880）&#13;<br> 迷彩Vintage軍褲（$580）</p><p><spanclass><fontstyle>西裝褸切忌襯Shirt！  &#13;<br> 睇完右圖木村點襯Tuxedo，相信大家都有個概念，但無論任何質料或款式的西裝褸，都切忌襯Shirt，因為襯Shirt太過隆重，上身應襯Tee或衞衣，再戴頂冷帽或貨車帽，以減輕西裝褸隆重的感覺，下身再襯牛仔褲、軍褲都得，但千萬咪襯有褶西褲，如果唔係，就同中環返工的白領無異。</fontstyle></spanclass></p><p><spanclass><fontstyle>首選&#13;<br> VintageTuxedo！  &#13;<br> 一件見得人的Tuxedo，動不動四、五千，真係夠你買到件UNDERCOVER褸，所以選Vintage的最為穩陣，有大量款式及顏色選擇外，當然價錢平係主因，但選VintageTuxedo時要留意其新淨度，以及係咪正宗。正宗的Tuxedo領位通常係用上絹面，呢樣係Tuxedo的精要所在。（各$1,980）</fontstyle></spanclass></p><p><spanclass><fontstyle>Vintage友最啱燈蕊絨  &#13;<br> 燈蕊絨質料可謂每年秋冬的KeyItem，夠暖之餘，Vintage味又夠，加上今年Vintage回歸，燈蕊絨為穩陣之選，加上燈蕊絨的西裝褸大多會採用PatchWork的車法，睇落冇咁單調之餘，更比一般西裝褸特別。（各$580）&#13;<br> <b> On：Jay(左)</b> &#13;<br> 白色格仔絨西裝褸（$580）&#13;<br> Levi'sVintage501牛仔褲（$1,080）&#13;<br> <b> On：Joe(中)</b> &#13;<br> 灰色Tuxedo（$1,980）&#13;<br> 紫色獨角獸圖案衞衣（$280）&#13;<br> Levi's皮褲（$1,280）&#13;<br> <b> On：Dee(右)</b> &#13;<br> 白色圖案RangerTee（$280）&#13;<br> 啡色燈蕊絨西裝褸（$580）&#13;<br> Levi'sVintage501牛仔褲（$1,080）</fontstyle></spanclass></p><p><spanclass><fontstyle>牛仔布款式夠罕見  &#13;<br> 於眾多西裝褸款中，以牛仔布質料的最為罕見，因為大部份為70年代Vintage之作，真真正正Vintage的西裝褸，Vintage友啱晒，但要留意因牛仔布西裝褸為70年代出品，所以Cutting會較為收身。（各$880）</fontstyle></spanclass></p><p><spanclass><fontstyle>長青格仔絨  &#13;<br> 一到秋冬，格仔圖案就會瘋狂出現，西裝褸又點會少得，但要留意因為格仔圖案往往會用上幾種顏色，襯上衫會較為考功夫，所以襯一些淺色的衣物會較為穩陣。（各$580）</fontstyle></spanclass></p><p>售賣點：美華氏（28026886）&#13;<br> 天后維多利亞中心商場63舖</p></body></html>