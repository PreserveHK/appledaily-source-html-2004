<html><header><meta charset="utf-8"><title>齊齊砌南瓜動手扮嘩鬼</title></header><body><h1>齊齊砌南瓜動手扮嘩鬼</h1><p>人間慘劇！萬聖節出現一批穿上Bossini萬聖節服飾的嘩鬼，光頭神探跟隨小辣椒採訪嘩鬼化裝派對，不幸「意外身亡」！兇器為丫叉、手指、鐵鈎，有圖為證。&#13;<br>以上純粹講笑，不過光頭神探確實被戳中身體多個重要部位，大家記着開派對也要注意安全啊！&#13;<br>&#13;<br>記者：小辣椒　攝影：光頭神探</p><p><br> &#13;<br> <spanclass><fontstyle>史上最惡小蘋果  &#13;<br> 小蘋果年紀輕輕，已經識得嚇人的本領，大家都傾向用血淋淋的紅色和神秘的迷彩色。不過睇得出女仔都係貪靚啲，Michelle同恣貞點都保留幾分人面，即使梓喬畫到花面貓，但顏色運用同上色技巧都受到化妝哥哥點名稱讚呢！</fontstyle></spanclass></p><p><br> &#13;<br> <spanclass><fontstyle>南瓜兩大不思議事件  &#13;<br> 化妝後分兩組進行比賽，結果當然係皆大歡喜，不分勝負。原本要求小蘋果用糖果砌一個最大的南瓜，最終發生兩件奇事，首先係派畀第一組的果汁糖不翼而飛，得番Bossini糖；另外本來第二組砌南瓜又快又靚，但係大家講吓講吓又再砌過，最後竟然慢過第一組，好彩終於砌成一個用晒所有糖果，長到似木瓜的南瓜。</fontstyle></spanclass></p><p><br> &#13;<br> <spanclass><fontstyle>用剪紙學化妝  &#13;<br> 萬聖節開派對，如果唔化妝，好似唔夠過癮喎！今次Bossini請來化妝哥哥親自指導一班小蘋果化妝技巧，真係學到好多嘢。原來工具有好多花款，除咗化妝品同膠水用喺臉上，需要注意產品安全外，其他工具都應該喺文具店買齊：羽毛、閃石、毛掃、棉花棒、白紙、鉸剪等。</fontstyle></spanclass></p></body></html>