<html><header><meta charset="utf-8"><title>安仔、陳奕迅一山難藏二虎<br>克勤睇好戲：最好簽埋華仔</title></header><body><h1>安仔、陳奕迅一山難藏二虎<br>克勤睇好戲：最好簽埋華仔</h1><p>陳奕迅下周正式簽約環球系唱片公司，與李克勤及許志安同門，安仔前晚為新秀任評判，他表示三人有如一個鼎，算是如虎添翼，但也有一山不能藏二虎的時候，克勤則提議公司簽約劉德華，以壯大實力。</p><p>李克勤、許志安、盧巧音及關心妍等前晚在電視城為《2004全球華人新秀歌唱大賽》擔任評判，結果來自馬來西亞柔佛州的王明麗以七百八十八分奪冠，而來自馬來西亞吉隆坡的吳國菲則得七百六十一分，險勝來自香港、得七百六十分的季軍王琪。<br> &#13;<br> <spanclass>一星期前知會 &#13;<br> 其中王琪份屬英皇娛樂旗下，評判之一鄭希怡（Yumiko）曾給他高達九十二分，被指偏私，事後Yumiko說：「佢真係唱得好好，個樣又似許志安，有潛質做明星。」&#13;<br> 陳奕迅將於下周正式加盟環球系唱片公司，與安仔及克勤變成同門，問安仔會否感到受威脅，他說：「有好有壞啦，壞處係一山不能藏二虎，好處係如虎添翼，以前寶麗金時代都冇問題，唱片公司都好尊重我，一星期前已通知我，陳奕迅係另一個Label，唔係正東、亦唔係環球，各有各做，或者我哋三個一齊出碟合作咪重好，我哋三個等於一個鼎，每人一腳頂住，最好多隻腳打牌。」&#13;<br> 對於被指在環球海報中因排後排而黑面，安仔說：「邊有呀？幾黑面呀？」<br> &#13;<br> <spanclass>不會同期出碟 &#13;<br> 克勤則謂最好劉德華也加入環球，以增強公司實力，他說：「陳奕迅加入係好事，公司更加有實力，最好簽埋華仔，佢老竇係佢經理人，好易傾啫，我同公司提議過，但佢好貴，有埋佢，環球就可以返去全盛時期啦。」&#13;<br> 提到宣傳費分配問題，克勤說：「睇自己賣唔賣碟囉，邊個賺錢就重視邊個㗎啦，我哋不嬲係譚詠麟最大。」據悉，環球方面已計劃安仔與陳奕迅明年將不會同期出碟，以免同門相殘。&#13;<br> 採訪：王崇穎　攝影：仇志德</spanclass></spanclass></p></body></html>