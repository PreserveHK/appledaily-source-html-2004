<html><header><meta charset="utf-8"><title>由人自得：<br>因為貪玩一心五用考五個教練牌</title></header><body><h1>由人自得：<br>因為貪玩一心五用考五個教練牌</h1><p>李錦昌不是甚麼大人物，但比大部份終日只懂埋頭苦幹讀書賺錢的人，多了顆好學愛玩的心，任何運動也舉腳參與，現考獲5個專業資格的教練牌，不為名，不為錢，只求娛人娛己，享受教學過程，與眾同樂。&#13;<br>&#13;<br>記者：尹珊珊　攝影：蔡鴻雯</p><p><spanclass><fontstyle>昌哥照相館  </fontstyle></spanclass></p><p><br> &#13;<br> <spanclass><fontstyle>小檔案  &#13;<br> 李錦昌，30多歲，現職水警，嗜愛潛水、行山、攀石，迄今考獲香港獨木舟總會二級教練、香港野外定向總會一級教練、香港攀山總會的運動攀登二級教練、山藝二級教練及攀岩一級教練等專業資格。</fontstyle></spanclass></p><p><spanclass><fontstyle>考牌&#13;<br> 不為名只求好玩  &#13;<br> 李錦昌幾乎喜愛所有運動，着他選一項最愛，苦索思量，仍說不出所然。「樣樣都差唔多，樣樣都鍾意，好難揀喎？」他一心五用，現在擁有至少五個教練牌，其他運動證書更數之不盡，雖稱不上大成就，但比起行步路都嫌累的典型都市人，實在有活力有幹勁得多：「長期玩同一樣活動好悶，無新鮮感，樣樣輪流咁玩，玩嘅心情唔同，咁就有新鮮感得多。」&#13;<br> 他認為攀石最具挑戰性，天然攀岩刺激萬分；行山雖然靜態一點，但不同路線有不同感受，又可親近大自然；野外定向講求體力，可增強思考與判斷能力，而玩獨木舟則最考個人技術，總之任何運動也有其吸引力，他甚至報讀運動管理學等理論課程：「𠵱家興講責任，點樣可以避免疏忽，呢類課程暫時可能未必用得着，但可令自己更全面。」</fontstyle></spanclass></p><p><br> &#13;<br> <spanclass><fontstyle>教學&#13;<br> 享受過程娛人娛己  &#13;<br> 他現職水警，考牌並非為做全職教練，只為享受教學過程：「好自然㗎！認真玩一樣活動，自然想考埋相關證書，整整吓重會考埋教練牌。」就如香港獨木舟總會規定，要考取一級教練，必須持有《高級獨木舟證書》、《初級獨木舟救生員證書》及《有效成人心肺復甦法證書》，他不停考證書增進技巧，最後順理成章做教練，藏有大堆證書在手。&#13;<br> 「娛人娛己，同學生分享個人經驗，自己有得教，亦好Enjoy同學生玩嘅過程。」現在假期忙於湊女的他，周日要做司機接送妻女四處玩，故沒在固定機構服務，但只有朋友叫到，他就會抽空做義工或參與警察部本身的活動：「我會Join社工搞嘅活動，Train吓啲犯事嘅細路仔，等佢哋發洩吓精力，見佢哋少一分戾氣，自己都覺得好開心。」</fontstyle></spanclass></p><p><spanclass><fontstyle>工作&#13;<br> 做水警富挑戰性  &#13;<br> 學生時代的小昌哥比成年人還要忙，12歲開始學獨木舟，接着是行山、攀石、定向等，「中學有個師兄帶我玩咗一兩次活動，之後自己就識得去體育總會掃晒啲章程，乜班都上，連射擊、體操都唔放過，總之有得報名就參加。」只因愛玩的人最怕悶。十多年前，他投考警察：「我份人好怕悶，要我每日喺同一區兜足八個鐘，好辛苦。」95年，他申請到警察訓練學校擔任教官，「當時學堂有個歷險組，負責開辦歷奇訓練俾受訓的學員及同事，自己本身都有做過吓教練，咪想嘗試做全職教官囉。」年半後，該部門因資源問題解散，昌哥調識做機場特警，兩年前再加入水警行列，至今仍視作挑戰：「唔好以為做水警成日對住個海會好悶，其實好有挑戰性㗎！」</fontstyle></spanclass></p><p><spanclass><fontstyle>旅行&#13;<br> 放假上山下海  &#13;<br> 打得政府工，最大好處莫過於假期特多。「啲衰嘢唔好提啦，記住我無雙糧㗎！」他放假一定會到外國潛水或行山：「太太受我感染開始鍾意潛水，上年暑假我哋先去過馬來西亞潛水聖地詩巴丹朝拜。」潛水與太太同遊，遠足則與老友為伴，剛從四川回港的他與兩位老友，登上五千四百多米的半脊峯。「平時上網都會留意各地攀山活動，見四川有攀山公司帶隊行雪山，咪搵朋友一齊參加囉。」&#13;<br> 這次冰天雪地十天遊，昌哥吃盡苦頭：「上到三千米開始有高山反應，頭痛、水腫，個樣都變晒形，好辛苦。」有相為證，攝影師和我即使出盡眼力，也認不出相中那個面龐脹了一個碼的人竟是昌哥：「其實五千幾米唔算太高，況且可以跟一個美國教練學攀爬雪山技巧，又有靚雪景，都值得嘅，以後我都會選擇返大陸行山，一來旅費平，二來景靚。」未來，若你到大陸旅行，或許會在某個山頭碰到他。</fontstyle></spanclass></p></body></html>