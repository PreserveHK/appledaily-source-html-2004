<html><header><meta charset="utf-8"><title>　　阿董自知好老土 - 李八方</title></header><body><h1>　　阿董自知好老土 - 李八方</h1><p>香港要靠旅遊業打救，先要保住購物天堂美譽，《國際先驅論壇報》噚日喺香港搞咗個「國際時裝及名牌商品會議」，特首董建華當然要畀面出席，歡迎到港嘅一眾名牌老闆同名牌設計師。&#13;<br> 名牌有幾名？主講嘉賓有LV、ChristianDior、Celine等品牌嘅母公司LVMH集團主席BernardArnault，重有GianniVersace、Ferragamo、PaulSmith、Burberry、Tod's同GiorgioArmani嘅代表。&#13;<br> 阿董好少咁有自知之明，致辭時攞自己嘅一身老土衣着講笑，話自己一身嘅打扮，處身喺咁多位設計名師之中，真係有啲唔夠檔次。佢話香港人其實好講究品味，絕不隨便，又叫外國貴賓去太平山頂走一圈，就會領略何謂富貴之地，總之猛落嘴頭，話好多內地同胞樂於到香港使錢，所以喺香港做生意好有「錢景」喎！&#13;<br> （圖）阿董話自己相比咁多位設計名師，衣着唔夠檔次。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>