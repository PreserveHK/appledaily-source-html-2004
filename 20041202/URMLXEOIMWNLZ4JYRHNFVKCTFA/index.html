<html><header><meta charset="utf-8"><title>睹死屍嚇呆晨運客</title></header><body><h1>睹死屍嚇呆晨運客</h1><p>「嚇死我喇！我十幾年來每朝都嚟呢個位耍太極，一向都冇事，點知今早一嚟就見個男人瞓喺度，胸口插住把刀流血，𠵱家重話死埋㖭，真係嚇死我喇！」元朗公園命案，揭發死者胸插利刀的姓黃晨運婦人，憶述事發經過時仍被嚇得透不過氣來。<br> &#13;<br> <spanclass>「以後唔會再嚟」 &#13;<br> 自言「細膽」對死人存有極大恐懼的黃婦，坦言丈夫多年前在住所過世後，她怕得即時搬離單位，足足有四年未敢再踏足舊居。她說：「我以後再唔會嚟呢個位晨運，亦都唔會走近怕被嚇親。我會到公園另一邊做運動，或者停一段時間再嚟公園，丟淡咗會冇咁驚㗎！」&#13;<br> 黃婦對揭發命案的恐懼，連到場調查的探員亦能感受到。探員曾要求黃婦走近死者伏屍位置協助調查，但她堅決拒絕：「阿SIR，我唔會走埋去㗎，喺呢度講啦，我真係好怕！」令探員亦無計可施。&#13;<br> 本報記者</spanclass></p></body></html>