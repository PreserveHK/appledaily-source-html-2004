<html><header><meta charset="utf-8"><title>數碼影音：<br>BenQ五DC列E53陣潮玩2.5吋大芒</title></header><body><h1>數碼影音：<br>BenQ五DC列E53陣潮玩2.5吋大芒</h1><p>2.5"！對DC嚟講有一個特殊意義，佢除咗代表大芒之外，連隨附帶重要有纖薄嘅機身、簡易操作、500萬像素隨處玩SnapShot！論日本老牌相機大廠，都真係出到人手一部；不過對於新丁一名嘅BenQ，實在估唔到佢已經有能力挑戰呢班大廠！BenQ今個星期新鮮熱辣推出E53，就集合了以上各項潮玩元素；此外，同期重有另4部不同功能DC壓境，拍Movie、玩手動、平價入門、快速反應高階機，BenQDC五虎！已經殺到埋身！&#13;<br>記者：許福合&#13;<br>攝影：周旭文</p><p>E53鋁金屬誘惑</p><p>潮人揀DC不外乎要機身薄，若果有個大芒就更易合眼緣，E53就完全依足呢個條件設計，機身僅24mm，配上堅固鋁金屬外殼，再加一個銀色手柄，外形設計時尚；摸上去手感硬淨，同時保持機身輕巧，僅重125g，外出使用時，可輕巧放入衫袋。</p><p>1秒開機時間</p><p>機身配備2.5吋LTPSLCD，屏幕特大，拍攝時就非常好用，而重播相片時，亦足夠一班人圍埋一齊睇。E53開機時間亦夠快，擁有1秒開機速度，真係話影就影。拍攝時，屏幕還提供有Histogram功能，讓用家準確知道構圖光源是否充足，即時就可作出補救，例如可以調高ISO感光值或使用曝光補償，要做到一張即中亦唔難。</p><p>Profile&#13;<br> 感光元件：500萬像素CCD&#13;<br> ISO：ISO50/100/200&#13;<br> 變焦：3倍光學+4倍數碼&#13;<br> 最大光圈：F2.8&#13;<br> 記憶卡：SD&#13;<br> LCD：2.5吋&#13;<br> 電池：專用鋰電&#13;<br> 體積：88.5×54.5×24mm&#13;<br> 重量：125g&#13;<br> $2,880&#13;<br> &#13;<br> BenQHK　查詢電話：23306929</p></body></html>