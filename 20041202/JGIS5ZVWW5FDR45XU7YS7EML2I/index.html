<html><header><meta charset="utf-8"><title>訂下新碟目標5萬張<br>女生宿舍開期票三點式謝街坊</title></header><body><h1>訂下新碟目標5萬張<br>女生宿舍開期票三點式謝街坊</h1><p>剛推出新唱片的女生宿舍，近日忙於排練新舞步，希望一新歌迷耳目，她們更許下諾言，若新唱片的銷量達到五萬張，會穿上三點式泳衣，開電車派對慶祝。</p><p>四人女子組合女生宿舍最近推出新唱片《女生宿舍》，她們聽聞新唱片已賣了接近一萬張，成績不俗，即許下諾言，若唱片衝破白金數字（即五萬張），她們便會穿三點式泳衣，開電車派對慶祝。&#13;<br> <br> <spanclass>大家開心 &#13;<br> 女生宿舍所屬的唱片公司希望可以盡快舉行這個三點式泳衣派對，四人說：「係呀，如果咁好成績，我哋都唔介意開派對慶祝，着三點式出嚟都係大家開心啫。不過𠵱家都差唔多賣咗一萬張新碟，我哋都會夾份請唱片公司工作人員食自助餐，答謝大家嘅努力。」&#13;<br> <br> <spanclass>傷及舊患 &#13;<br> 女生宿舍為應付未來多個戶外表演，近來日以繼夜排舞，她們的八條腿都累得很，更加滿布瘀痕。成員Toby的腳部更傷及舊患，痛得叫苦連天，幸好其他三位好姊妹Elise、Bella和Macy見狀都上前慰問一番。Toby說：「佢哋咁關心我，真係好感動，不過其實大家都排得好辛苦，希望歌迷會鍾意我哋嘅演出。咁我哋點辛苦都值得。」&#13;<br> 採訪：比華利&#13;<br> 攝影：陳慧安&#13;<br> 服裝：arnoldpalmer、hyoma&#13;<br> 髮型：PatrickChan（TripleEdge）&#13;<br> 化妝：Tiffany（AnnieG.Chan）</spanclass></spanclass></p></body></html>