<html><header><meta charset="utf-8"><title>無暇欣賞Beyond最後演唱會<br>朱茵每日一電冧阿Paul</title></header><body><h1>無暇欣賞Beyond最後演唱會<br>朱茵每日一電冧阿Paul</h1><p>朱茵下月初會到內地拍劇三個月，故不能出席男友黃貫中與Beyond解散前最後一個演唱會，但朱茵卻未有因此感到可惜，反而為了可以與男友各自為理想忙碌感到高興，她更笑言會以每日一電來鼓勵對方，盡顯溫馨。</p><p>明年一月Beyond便會舉行解散前最後一個演唱會，身為Beyond迷的朱茵雖然感到不捨，但仍支持男友黃貫中（Paul）的決定，不過朱茵下月起要到內地工作，故未能抽空往捧場，她說：「大家都要做嘢冇辦法啦！我一月頭會返內地拍劇，所以去唔到，但係我哋各有各忙，重係為咗自己嘅理想，都好開心。」&#13;<br> <br> <spanclass>酒吧開騷 &#13;<br> 朱茵此行一去便是三個月，與男友阿Paul分隔兩地，問到她如何解決相思之苦？朱茵笑說：「我哋每日起碼都會通一次電話，雖然我哋大家都努力為工作奔波，但都會用心互相支持嘅。」&#13;<br> 而本月十九、二十日，朱茵會在酒吧舉行音樂會，今次是她首次在酒吧獻唱，為保持最佳狀態，朱茵每天都會飲用朱媽媽為她悉心烹調的靚湯來保養靚聲，更日日勤於練歌。&#13;<br> <br> <spanclass>肌膚受損 &#13;<br> 朱茵說：「阿Paul都有鼓勵我，叫我唔使擔心，重話我唱live冇問題，佢重話好羨慕我可以喺酒吧唱㖭！」&#13;<br> 此外，朱茵的大碟將於本月十日推出，日前她為了拍攝唱片封套而令肌膚受損，因為封套照片的背景是冬天雪景，製作人員使用了混合化學物質的「人造雪」，朱茵被這些假雪弄致皮膚敏感，全身起粒粒，一向重視肌膚的她十分擔心，更為此一連七日到美容院做facial。&#13;<br> 採訪：羅慧敏&#13;<br> 攝影：林德雄&#13;<br> 服裝提供：SistyrMoon&#13;<br> 場地：悅SignatureCuisine</spanclass></spanclass></p></body></html>