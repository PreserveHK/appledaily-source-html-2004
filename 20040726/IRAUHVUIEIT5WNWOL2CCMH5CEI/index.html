<html><header><meta charset="utf-8"><title>神州車訊：上海親身感受保時捷極速快感</title></header><body><h1>神州車訊：上海親身感受保時捷極速快感</h1><p>從GT車賽實戰所得經驗研製而成的保時捷CarreraGT跑車，全球限量生產約1500部，而且僅得左軚型號，最近廠方特意安排一部CarreraGT作亞洲巡迴展出，首站選點為中國首個位於上海的Formula1車場，今次我唔單止可以到此一睹呢部超級戰車，而且重可以坐喺車手旁邊感受605匹嘅極速快感，Woo！爽呀！&#13;<br>記者、攝影：威廉&#13;<br>PorscheCarreraGT&#13;<br>新車售價：約$3750000（未連稅）</p><p><spanclass><fontstyle>60年代車首×前衞單殼車架  &#13;<br> 落到賽道後見到部CarreraGT嘅車頭，已經覺得好有復古feel，車首輪廓用上60年代後期該廠赫赫有名的718RSSpyder設計，而兩盞一體式Bi-Xenon頭燈組合，卻取材自經典917賽車神髓。為顧及空氣動力學的要求，這輛用上Monocoque單殼式複合物車架結構的街霸，既有渾然流暢的車體構造，又有扁平而大型的氣霸組合，車尾備有一如911Carrera車系自動升降定翼，就連左右雙出式尾喉、車底下的整流翼編排亦屬賽車化標準裝備，加埋對各有62盞LED燈組合的左右尾燈，簡直係傳統與現代科技Crossover嘅超級戰車。</fontstyle></spanclass></p><p><spanclass><fontstyle>極輕碳纖桶椅×超重金屬面板  &#13;<br> 擁有極低重心，採用中置V10引擎直接以後輪帶動的CarreraGT跑車，雙座位車廂陳設極盡前衞與典雅風格，被大型中控台一分為二的座艙，各備有碳纖模造、鑲有金屬同皮革的桶椅（重量僅10.3kg），閃爍生輝的面板跟手枕一體成型，烘托出極強HeavyMetal重金屬感之餘，又不失古樸風貌，還有電鍍冷氣旋鈕、左右電窗開關、多功能行車電腦連屏幕，大可操作一套Bose高級CD連MP3音響、電子導航儀及免提電話裝置，至於五個立體3D圖表，匹配樺木製波棍的看似格格不入，但這只是在一部完美戰車內挑骨頭罷了！</fontstyle></spanclass></p><p><spanclass><fontstyle>605匹馬力×收放自如  &#13;<br> 廠方今次特別搵嚟新進CarreraCupAsia年輕車手歐陽若曦作CarreraGT司機，逐一載各記者飛馳於賽道，事後歐陽若曦話呢架GT最勁嘅地方，除咗一台5.7公升V10DOHC引擎，經由Hoer生產一款度身訂做G80同步6前速手動波箱，可以令605匹馬力輸出發揮到極限，即使係轉彎抹角的跑道，傳動反應亦敏銳，實是現今街霸嘅佼佼者。</fontstyle></spanclass></p><p><spanclass><fontstyle>多功能雙座位車廂  </fontstyle></spanclass></p><p><br> &#13;<br> 1.多功能行車電腦可操作音響、電子導航儀及免提電話裝置。&#13;<br> 2.表板旁另備車燈及啟動引擎匙膽，有別傳統作風。&#13;<br> 3.中控台備有電鍍冷氣旋鈕、左右電窗開關鍵。&#13;<br> 4.獨立3D五圓表板鋪排，左旁車速計極速達350km/h。&#13;<br> 5.度身訂做重量僅10.3kg的跑車桶椅，減少車重負荷。&#13;<br> 6.雖然睇落樺木製波棍有啲格格不入，但傳動性能依舊利落。&#13;<br> 7.乘客席設計獨到，四周並未有多餘修飾。&#13;<br> 8.以碳纖模造兼鑲有金屬同皮革，令座艙更見氣派。</p><p><spanclass><fontstyle>PorscheCarreraGT  &#13;<br> 引擎：5733ccV10DOHC&#13;<br> 馬力：605ps/8000rpm&#13;<br> 扭力：60.2kgm/5750rpm&#13;<br> 傳動：6前速手波，後輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：（前）265/35ZR19MichelinPilotSport（後）335/30ZR20MichelinPilotSport&#13;<br> 尺碼：4613×1921×1166mm&#13;<br> 軸距：2730mm；車重：1380kg&#13;<br> 0-100公里：3.9秒&#13;<br> 極速：330km/h</fontstyle></spanclass></p></body></html>