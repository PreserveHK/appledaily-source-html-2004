<html><header><meta charset="utf-8"><title>　　區璟智法國歎世界歸來 - 李八方</title></header><body><h1>　　區璟智法國歎世界歸來 - 李八方</h1><p>八方早前講過，馬時亨嘅手下喺呢個暑假會大換班，秘書長苗學禮好快會去日內瓦開工，副秘書長區璟智就功成身退，搞掂晒啲證券大法同改革，係時候同馬仔講拜拜。&#13;<br> 區小姐一世有特別任務命，呢個佢自己都認，一出道不久，就被人徵召佢去禮賓府，負責接待來港訪問嘅戴卓爾夫人，跟住就不停接到特別任務。八七年去金融科做戴維森報告，九九年就嚟財經事務及庫務局幫手搞番掂證券大法。講兩講，佢當年做老董嘅新聞秘書，個位亦係前無古人，後無來者。&#13;<br> 八月璟智會轉去負責西九龍文娛區計劃呢個特別職務，睇怕都唔係容易搞，所以佢喺上新工之前同老公去咗法國南部三個星期，大部份時間住喺鄉郊，享受田園生活，每日一打開窗就見到綠油油嘅麥田，認真歎，最後一站停巴黎，更收穫甚豐。&#13;<br> （圖）區璟智成世都好有「特別任務」命。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>