<html><header><meta charset="utf-8"><title>夫仰藥亡遺孀獲助殮葬</title></header><body><h1>夫仰藥亡遺孀獲助殮葬</h1><p>29歲的李子昌，日前疑因無法償還巨債，在家中服藥自殺身亡，遺下妻子阿欣與一對年幼子女。突如其來的噩耗，令孤寡三口生活頓失所依，前路茫茫。阿欣更為亡夫的身後事及殮葬費奔波，蘋果日報慈善基金即時撥款，助她殮葬亡夫。</p><p>談及亡夫阿昌去世之事，新寡阿欣哽咽着說：「之前佢乜嘢都冇講低，淨係同我講句拜拜，跟住就出咗門口，點知呢句話，就係佢嘅遺言……呢幾日自己情緒好差，根本接受唔到呢件事。為咗籌錢搞殮葬，我要周圍搵人幫手，成個人好攰；𠵱家阿昌嘅遺體重喺殮房，我好希望快啲辦妥佢嘅後事，送佢最後一程。」<br> &#13;<br> <spanclass>「遺體重喺殮房」 &#13;<br> 死者李子昌疑因沉迷賭博，致債台高築，走投無路，日前在家中服藥自殺身亡。阿昌曾從事裝修工人，乃家庭經濟支柱，與阿欣結婚後，育有一對現年分別7歲及7個月大子女。&#13;<br> 受經濟不景影響，阿昌一度失業，生活陷入困境；阿欣任兼職文員，收入微薄，需領低收入綜援金度日。<br> &#13;<br> <spanclass>生前痛錫妻兒 &#13;<br> 去年9月，阿昌曾覓得一份跟車司機工作，自力更生，惟收入不穩，阿欣為照顧2名子女，早前辭去工作，3母子依靠綜援金維生。&#13;<br> 為節省開支，阿欣一家四口鮮有出外消遣娛樂，大部份時間留在家中。&#13;<br> 26歲的阿欣，自誕下長子後，患上產後抑鬱症，需長期覆診及服藥，控制病情，其間，阿昌不時照顧其起居飲食，陪伴左右。</spanclass></spanclass></p><p><spanclass>子女未知父亡 &#13;<br> 回想起與亡夫相處的日子，雙眼通紅的阿欣說：「雖然佢有時冇乜耐性，但我知道佢係好錫啲仔女。佢成日會帶對仔女去公園玩，當我情緒低落、發脾氣嗰陣，佢會借個膊頭畀我依靠……」&#13;<br> 為避免子女傷心，阿欣至今尚未把丈夫自殺實情告知他們，容顏憔悴的她歎道：「兩個仔女重咁細，我真係唔知點同佢哋講，之前囝囝問起佢爸爸，我惟有同佢講：『你爸爸病咗唔舒服，所以返唔到屋企。』」<br> &#13;<br> <spanclass>社署不發津貼 &#13;<br> 由於阿欣丈夫生前沒有領取綜援金，故未獲社會福利署發放殮葬津貼。鄰舍輔導會社工日前把阿欣的個案轉介本報跟進，蘋果日報慈善基金有見阿欣的苦況，從「殮葬專戶」撥款10,000元，協助她辦理亡夫的身後事，以解燃眉之急。&#13;<br> 捐款編號：C1448&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>