<html><header><meta charset="utf-8"><title>　　湯家驊激死戰友 - 李八方</title></header><body><h1>　　湯家驊激死戰友 - 李八方</h1><p>大狀參選笑話連篇，有一次新界東嘅湯家驊同「7.1連線」嘅戰友傾到點樣洗樓，自己淨係講咗一句話：「可唔可以洗少啲樓？」即刻俾人狂抦，鄭家富重訂出新規矩，限定七子每星期要落區做嘢幾多次，違例偷懶者每次罰一千大元，唔知係咪針對富有嘅大狀。&#13;<br> 噚日民主黨誓師大會，身為事務律師嘅鄭家富又開湯狀玩笑，指平日大律師當事務律師係「𡃁」咁使，今次選舉自己排第一，湯狀排第三，威番次。&#13;<br> 湯狀早前公開同話自己主攻「大是大非」嘅問題，其他「通坑渠、洗廁所」嘅問題畀其他人做，一樣受批判，佢同八方講，以為同記者傾吓閒偈，點知咁認真，真係要吸取教訓。&#13;<br> 梁家傑就一於奉行「少說話、多做事」，呢個幾星期企街派傳單，學識咗唔少新術語，好似「派早餐」，原來係指大清早七至九返工時間派傳單咁解，見佢個樣一頭霧水咁，班助選團都冇晒符。&#13;<br> （圖）唔通鄭家富（右二）係俾湯家驊（右三）激到吹BB？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>