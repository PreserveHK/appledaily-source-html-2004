<html><header><meta charset="utf-8"><title>愛心大使手記：<br>病人缺醫藥費亟待善長捐助</title></header><body><h1>愛心大使手記：<br>病人缺醫藥費亟待善長捐助</h1><p>大使早幾日因為腸胃唔舒服，入咗私家醫院做檢查，留院只係兩日一夜，埋單就差不多要10,000元，大使雖然有買保險，但依然覺得好肉痛，亦深深體會到「健康就是財富」嘅道理。&#13;<br> 大使喺工作上接觸唔少貧困病患者，患嘅多數係癌症，亦有地中海貧血病，由於佢哋嘅病唔係一、兩日可以好番，所以唔少病友都會選擇喺公立醫院接受治療。&#13;<br> 老實講，大使一直覺得香港嘅醫療福利算唔錯，收費便宜係不爭嘅事實。不過，隨住醫院管理局嘅財赤愈嚟愈嚴重，唔少病友同大使呻，𠵱家有啲成效顯著嘅新藥，醫院唔包，要食就要自己畀錢。好多新抗癌藥或者地貧病人服用嘅除鐵藥，成效已經得到醫學界肯定，可以話係病人嘅新救星，可惜呢啲藥物並未納入醫管局嘅常規藥物，一律要病人自費。<br> &#13;<br> <spanclass>難自付新藥費 &#13;<br> 講開藥費，呢啲新藥真係相當揦利，好似抗癌藥咁，每個月藥費可以去到超過1萬蚊，地貧除鐵藥都要3,000幾蚊一個月，根本唔係一般打工仔可以負擔得起。&#13;<br> 大使成日諗，如果係藥石無靈嘅話，大家冇話可說，但如果有藥醫，只係冇錢，咁就真係好可惜。蘋因基金一直致力幫助有需要嘅病患者，同時希望各位善長仁翁伸出援手，你哋嘅點滴捐款同支持，或可挽救一條寶貴嘅性命。&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>