<html><header><meta charset="utf-8"><title>　　南早「西飛」病逝 - 李八方</title></header><body><h1>　　南早「西飛」病逝 - 李八方</h1><p>一九五九年加入英文《南華早報》當記者嘅TommyLewis噚日早上因肝癌病逝，終年六十五歲，遺下太太同一個孫女。&#13;<br> Tommy嘅中文名叫做盧振成，人稱「西飛」，喺行內跑突發新聞嘅行家可以話冇人唔識佢，佢重係好多人嘅師傅同大佬。Tommy係中國同蘇格蘭嘅混血兒，中英文都掂，佢入行嗰時得兩百蚊人工，之後轉做突發記者而出名，佢曾經三次進出《南早》，舊年因患病入院醫治，其後回家休養，脫離佢心愛嘅記者行業。&#13;<br> Tommy當了四十多年新聞從業員，採訪過嘅大新聞不計其數，當中包括獨家披露六一年大陸逃亡潮，六七年暴動佢更係目擊者。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>