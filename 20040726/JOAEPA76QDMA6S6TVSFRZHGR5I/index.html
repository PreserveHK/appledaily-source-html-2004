<html><header><meta charset="utf-8"><title>　　書展多猛人助陣 - 李八方</title></header><body><h1>　　書展多猛人助陣 - 李八方</h1><p>一年一度的書展今日最後，想去睇者六點前重有機會，否則就要等明年。八方噚日傍晚至去，見唔到黃囗如，但有同事影到佢相，話佢簽名簽到手軟。&#13;<br> 行到茶杯個檔口，見到陶傑，佢噚日喺專欄嘲笑書展淪為纖體瘦身嘅「文學人肉市場」，又話喺貿發局官僚眼中，書展同狗展絕無分別。咁都重敢蒲頭，真係夠膽。在陶傑另一邊就有鄭經翰，八方前幾日聽人講話大班同商台講完數會返加拿大，正想問佢幾時起程，佢就同人嘈起上嚟，原來排隊搵佢簽名嘅人太多，塞住條路，搞到隔籬檔口投訴。大班當然唔示弱，連陶才子約佢食飯都唔理，猛咁同實Q理論。八方行完一圈，發覺書展冇才子講得咁差。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>