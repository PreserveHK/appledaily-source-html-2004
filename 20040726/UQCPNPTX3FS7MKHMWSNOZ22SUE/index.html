<html><header><meta charset="utf-8"><title>　　髮廊大麻葉做招牌 - 李八方</title></header><body><h1>　　髮廊大麻葉做招牌 - 李八方</h1><p>八方唔係植物學專家，對毒品亦都冇乜認識，不過噚日路經酒吧林立嘅灣仔駱克道紅燈區，舉頭一望，赫然見到一片綠葉，覺得非常詭異，邊個掛咁大塊大麻葉喺度呀？睇真啲原來係一間髮廊嘅招牌燈箱。咦？大麻同髮型、美容有關係㗎咩？&#13;<br> 八方好奇走入間髮廊問問，有位男士話呢片唔係大麻葉，而係加拿大楓葉喎。咁點解搵楓葉做招牌呀？佢就唔多高興咁話唔得閒睬八方嘞。不過楓葉又好，大麻葉又好啦，當中有乜意義始終係一個謎，可能純粹同「美學」有關亦不得而知。&#13;<br> （圖）灣仔呢間髮廊嘅葉，大家話係大麻葉定係楓葉？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>