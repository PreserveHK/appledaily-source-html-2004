<html><header><meta charset="utf-8"><title>家人與寠意見不合　社署接手監護<br>蔡國權返港養傷遭隔離</title></header><body><h1>家人與寠意見不合　社署接手監護<br>蔡國權返港養傷遭隔離</h1><p>前年撞車受重傷的蔡國權，前日在東莞接受完治療返港，但他不能立即回家團聚，而是被社署安排入住護養院，並要隔離七十二小時，令到蔡國權太太極度不滿，力斥變相軟禁夫婿行為不人道。</p><p>五十二歲的蔡國權，前年年尾在東莞發生嚴重車禍受傷，雖然他現時精神不錯，可以走動、說話及辨認家人朋友，但記憶力尚未完全康復，目前仍要接受治療。原來，蔡國權的太太與家人，一直就蔡國權治療安排上意見分歧，結果去年八月雙方在力爭蔡國權的監護權下，監護委員會決定將監護權暫交社會福利署處理。<br> &#13;<br> <spanclass>不准返家團聚 &#13;<br> 之後，蔡國權前往東莞虎門益壽山莊接受為期約五個月的治療，至前日下午返港後，即被社署安排入住沙田慈氏護養院，院方並要求蔡國權在護養院內一特別病房先行隔離七十二小時，此舉令蔡太極度不滿。&#13;<br> 蔡國權太太前晚向記者泣訴說：「我先生𠵱家精神狀態好好，佢自從出事之後，已經有成年幾冇返過屋企，𠵱家佢自己都出聲話想返屋企，點解唔畀我哋一家團聚？佢返嚟時check過冇發燒，點解要安排佢住喺隔離病房隔離七十二小時，咁做法好唔人道，好似軟禁佢咁，對我先生好唔尊重啫！<br> &#13;<br> <spanclass>病房分隔兒戲 &#13;<br> 「其實嗰間所謂隔離病房，根本好兒戲，只係用透明膠布同膠條圍住，佢好想返屋企，我同社署反映，話不如返自己屋企自我隔離，但負責嗰位姓陳嘅社工話唔可以……點解好地地要拆散我哋兩公婆啫？」蔡太表示計劃發律師信給該名社工及有關部門，甚至向監護委員會作出投訴，希望還夫婿一個公道。&#13;<br> 而蔡太胞妹昨日亦為胞姊抱不平說：「我姐姐同夫家嘅人關係一向唔係咁好，𠵱家院方規定每個病人每日只准有兩名親友探訪，今日佢妹妹同另一位家人用咗呢兩個名額，我姐姐想見吓自己丈夫都唔得啦！咁做法好殘忍啫！」</spanclass></spanclass></p><p><spanclass>安排上冇共識 &#13;<br> 對於蔡太指摘，社署發言人昨回覆說：「我哋只可以講，蔡生係經醫生診斷過精神狀況，認為佢冇自理能力，要人照顧，由於當事人嘅家人唔能夠對有關蔡生嘅安排達成共識，所以監護委員會決定將監護權暫交社署；而今次蔡生返嚟前，我哋曾經同兩邊家人聯絡，但未能喺安排上有共識，所以提議將蔡生暫時安排住護養院。」&#13;<br> 而沙田慈氏護養院則表示基於防感染控制原因，所有新轉院及入院病人均會被安排在特定地區內觀察七十二小時，而根據醫管局的防感染控制指引，探病時間每日六小時，每位病人每日最多可有兩名訪客，院方在病人入院前已向病人家屬解釋有關安排，蔡國權家屬亦表示接納。&#13;<br> 採訪、攝影：戴彩煥、娛樂突發組</spanclass></p></body></html>