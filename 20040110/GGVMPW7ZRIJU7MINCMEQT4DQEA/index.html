<html><header><meta charset="utf-8"><title>　　錢果豐難擋兩女去遊行 - 李八方</title></header><body><h1>　　錢果豐難擋兩女去遊行 - 李八方</h1><p>美國參議員SamBrownback噚日喺港麗酒店講香港民主改革，城中嘅民主派人士同多位大律師公會嘅前主席如李柱銘，余若薇、湯家驊、梁家傑，現主席陳景生都嚟齊，稀客就有好少露面嘅前行政局成員張健利同前行政會成員錢果豐。<br> &#13;<br> <spanclass>叫港人放心食牛肉 &#13;<br> 阿Sam果然牛仔本色，一開口先為佢家鄉德州嘅牛肉講好話，叫香港人唔使驚，美國牛肉好有益同安全，可以放心食。之後就轉入話題話民主同自由係天賦人權，一人一票更加係最佳嘅制度。咁佢噚日亦都見過董特首，向佢大力推銷民主嘅好處，叫佢唔好只講肉體，要講埋靈魂，八方問佢老董有乜反應？佢話唔好講埋人哋嗰份。不過，森姆講到咁哲理性嘅層次，肯定係對牛彈琴，老董點會明。&#13;<br> 英美嘅價值觀對啲老頑固唔會有用，反而啲後生就啱聽，好似錢果豐兩個女，雖然老竇出名挺董保皇，7.1都去晒遊行，錢果豐對住馬丁李都認「擋唔住」，冇啲女辦法。&#13;<br> 錢果豐個大女喺英國讀緊法律，細女未入大學，兩個都好活躍，馬丁就安慰佢，行會新貴周梁兩個女7.1都有上街，冇問題，大有唔使驚老董會問罪落嚟。&#13;<br> 至於張健利，就仍然好有見地，佢話《基本法》大有空間畀香港發展民主，但係當局冇咁嘅政治願望，奈何？&#13;<br> （圖）錢果豐兩個女都好活躍，7.1重去晒遊行。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>