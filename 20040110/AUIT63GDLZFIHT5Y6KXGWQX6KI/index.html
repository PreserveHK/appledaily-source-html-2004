<html><header><meta charset="utf-8"><title>新緋聞男女派對玩到癲<br>馮仁昭四圍超：黃伊汶「樂仔除衫好正常」</title></header><body><h1>新緋聞男女派對玩到癲<br>馮仁昭四圍超：黃伊汶「樂仔除衫好正常」</h1><p>余文樂一直緋聞不絕，有雜誌話佢同黃伊汶拍拖四個月，早幾日女方生日會，余文樂玩到除衫赤膊，而黃伊汶同佢就好親暱，重幫樂仔撥頭髮。噚日樂仔出席一個化妝品開幕活動，佢提起呢單嘢個樣好慘，但自己又忍唔住笑，佢話：「又安排黃伊汶畀我做女友，好無奈，都已經冇乜人肯同我做朋友㗎啦，諗住黃伊汶咁男仔頭嘅女仔，應該冇嘢，點知又寫。」<br> &#13;<br> <spanclass>拒認幫樂仔撥頭髮 &#13;<br> 而黃伊汶同樂仔嘅前女友盧巧音噚日出席《勁歌》採排，黃伊汶話樂仔同自己要一齊食呢隻死貓，大家都好慘，佢話同樂仔冇發展機會，只係朋友，重話唔覺得樂仔想追自己。佢話當晚樂仔除衫好正常，因為大家掟蛋糕整到件衫污糟晒，總之就冇玩過三級，而幫樂仔撥頭髮嗰個亦唔係自己。&#13;<br> 至於盧巧音，就話成件事唔關自己事，亦唔想知，只要樂仔自己開心就得，問佢知唔知雜誌話阿樂畀人睇何B仔，佢話：「咁得意？我冇見過佢呢一面喎，真我嘅一面。」擺明係寸樂仔啦！<br> &#13;<br> <spanclass>鄭希怡怕狂歡報道損形象 &#13;<br> 鄭希怡（Yumiko）同英皇新小花Koey等人，早前跟英皇老闆楊受成同幾個西裝友上賭船玩，俾人影咗相重話佢哋「一晚狂歡」，噚日Yumiko出席化妝品開幕，佢解釋話因為平時同同事好少見，嗰日得閒先一齊上船玩，冇做過啲乜，個報道對佢形象有影響，所以幾嬲喎。但個報道都冇話Yumiko做過啲乜，只係話佢上船玩咗一晚啫，佢都咁嬲，唔通真係有啲嘢？</spanclass></spanclass></p><p><spanclass>張學友唱作《警訊》主題曲 &#13;<br> 《警訊》為慶祝節目播出三十年，專程搵張學友主唱最新主題曲，呢隻《勇敢的故事》重係由學友首次親自作曲㖭，學友話監製搵佢唱主題曲時，佢拍拍心口就話作曲由自己負責，而佢嘅作曲靈感就係嚟自成龍唱嘅《警察故事》入面頭兩句歌詞「憑傲氣，硬漢子」，大家想知學友作嘅曲好唔好聽，就要留意今晚七點無綫播嘅《警訊》啦！<br> &#13;<br> <spanclass>李司棋籲勿諱疾忌醫 &#13;<br> 李司棋前晚拍廣告，等埋位時司棋姐喺度睇雜誌，留意梅艷芳嘅新聞，司棋姐話阿梅咁早離世好可惜，佢之前患過子宮癌，佢以癌症康復者身份話，每個人如果發現自己有病，應該及早醫治，千祈唔好諱疾忌醫，作為女人更應該定期做婦科檢查，確保身體健康。馮仁昭都覺得佢講得啱，病向淺中醫，冇咩唔妥啫！<br> &#13;<br> <spanclass>戴夢夢扮飛人嚇到儍 &#13;<br> 戴夢夢前晚喺紅磡出席莫斯科馬戲團開幕禮，佢話早排曾經拍過一條馬戲團嘅宣傳片，當日佢重要爬上九呎高嘅地方扮空中飛人，嚇到花容失色，拍完之後重糾纏咗二十分鐘至敢爬落嚟，所以佢話睇馬戲好過做馬戲喎。咁高難度嘅嘢你都做到，相信收入都唔少啦！<br> &#13;<br> <spanclass>呂方致電慰問Marianne &#13;<br> 呂方噚日去到商台接受訪問，對於王敏慧（Marianne）近日成為眾矢之的，呂方話早於Marianne未入行時已經識得佢，佢話呢個女仔好小朋友，野心唔大，而佢就有打電話慰問對方。另外，呂方覺得一個人去咗世就應該歌頌佢，大家唔好講咁多負面嘅嘢，有乜唔滿意都唔好講。馮仁昭都覺得啱，人都死咗，有啲嘢過咗去咪算囉！</spanclass></spanclass></spanclass></spanclass></p></body></html>