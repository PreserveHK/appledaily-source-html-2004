<html><header><meta charset="utf-8"><title>　　中學生歌聲悼阿梅 - 李八方</title></header><body><h1>　　中學生歌聲悼阿梅 - 李八方</h1><p>百變歌后梅艷芳明日設靈，屯門譚李麗芬紀念中學噚日喺校內搶先搞個追思會。事緣該校進行嘅十大新聞選舉，阿梅抗癌逝世在該校學生心中排第三位。僅次於首位的沙士襲港，同埋第二位嘅九巴屯門墮山意外。&#13;<br> 該校副校長陳苑湫話，「十條入選十大嘅新聞，除咗阿梅逝世，重有張國榮墮樓，同廉署調查歌星曝光率疑涉貪污案，分別名列第五同第十。可見學生除社會新聞，都非常留意藝人新聞。」該校噚日希望透過追思會，啟發學生學習阿梅生前努力不懈嘅精神。&#13;<br> 追思會播放梅艷芳生前奮鬥片段，再由合唱團伴隨呢位歌后嘅歌聲，唱出《STANDBYME》同《夕陽之歌》。最後全體師生為阿梅祈禱，祝願阿梅安息。&#13;<br> （圖）屯門譚李麗芬紀念中學嘅十大新聞選舉，梅艷芳逝世排名第三。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>