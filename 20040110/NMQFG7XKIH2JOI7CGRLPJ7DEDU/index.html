<html><header><meta charset="utf-8"><title>股壇瀏覽器：春江鴨偷步買地產股</title></header><body><h1>股壇瀏覽器：春江鴨偷步買地產股</h1><p>政府公布勾地表前，地產股大幅上升，新地（016）、恒地（012）同信置（083）似乎有人偷步買上，分別急升3.5%、6.3%及5%。收市後揭盅，政府新年度供應14幅地皮，涉及7800個單位，07年才落成，連同其他供應，該年供應量降至約１萬個左右，遠低於市場預期，由於港府已難再依靠填海增加土地供應，市場開始預期高地價政策重臨。&#13;<br> 𠵱家潮流興政客挑戰港府，爭取民心，現在議員又有機會做騷，大可向政府查問，有冇人洩露天機，以致政府公布勾地表前，地產股有人偷步買入。&#13;<br> 港股噚日再升182點，主要受地產股帶動，恒指收報13385，成交263.54億元。噚日最矚目的股票，要算係中銀香港（2388），除咗大股東早前減持外，連渣打（2888）亦公布已沽貨獲利。美林認為中銀香港現價超貴，叫客戶沽貨走人，雖然不利消息接二連三出現，但股價只下挫1%，收14.90元，成交高達18億元。中銀香港股價都算企得硬，似乎有人仍在托價維持秩序，唔畀佢散住。黑客話，中銀香港應該重有好戲上演。<br> &#13;<br> <spanclass>華燊大股東增持 &#13;<br> 華燊燃氣（8035）早前因為被當局調查，搞到配股唔成兼股價大插水，噚日大股東天津發展（882）出口術話要增持，支持股價反彈3.6%，以0.86元收市，成交2421萬元。有傳聞話，津發已經坐言起行，入市增持。不過，如果大股東入市增持，都只係彈得咁少，華燊都可以係咁先。&#13;<br> 阿　虎</spanclass></p></body></html>