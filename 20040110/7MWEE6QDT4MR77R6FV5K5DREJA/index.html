<html><header><meta charset="utf-8"><title>上戶彩喊住做網球女將　翻身有望</title></header><body><h1>上戶彩喊住做網球女將　翻身有望</h1><p>少女偶像上戶彩雖然只得十八歲，但已經慘被掛上收視毒藥之名，我羅拉見佢今次再孭飛主演改篇自三十年前嘅超有名漫畫《網球女將》，都望佢揀啱劇拍，因為今次真係彩妹嘅最後一擊啦！&#13;<br> 怕再輸嘅彩妹最近主動要求唔放假，每日唔係拍劇就練波，又重新睇過漫畫原著，希望演得番原著女主角岡廣美嘅神髓。彩妹自爆：「之前嗰啲淨係就鏡頭，今次起碼要打中個波㗎！」&#13;<br> <br> <spanclass>壓力大行為失常 &#13;<br> 彩妹前日喺呢個劇嘅記招上話：「我覺得我同漫畫角色最似嘅地方，係一樣好怕輸同埋好鍾意喊！」咁不期然令我羅拉記起最近佢嘅雜誌訪問感歎咁講過：「我一唔開心就會喊，尤其係得我一個人嘅時候，早排重喺車度用條頸巾包到上眼係咁喊，因為俾人影到就大件事啦！」細細個就受咁大壓力，難怪上個月有傳彩妹喺片場行為失常啦。&#13;<br> 不過咁，我羅拉都幾睇好套劇收視唔會太差，但為劇中做彩妹死對頭、蝴蝶夫人嘅松本莉緒，同埋教練內野聖陽，造型同漫畫一樣咁型，以日本人咁迷漫畫嘅傳統，相信彩妹今鋪有得救。</spanclass></p></body></html>