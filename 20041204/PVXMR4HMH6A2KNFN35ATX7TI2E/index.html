<html><header><meta charset="utf-8"><title>無懼颱風金馬獎今揭盅<br>華仔爭影帝熱到辣手</title></header><body><h1>無懼颱風金馬獎今揭盅<br>華仔爭影帝熱到辣手</h1><p>第四十一屆金馬獎今晚在台中舉行，雖然罕有的冬季颱風今日會最接近台灣，但頒獎禮仍會如期進行。各獎項中以影帝誰屬最受關注，皆因兩大宿敵劉德華與梁朝偉又再碰頭，不過華仔被一致看好，賠率更熱爆，信心十足的華仔昨日赴台時笑說：「全世界都當我攞咗，我咪當係去慶祝囉。」</p><p>去年已為金馬獎爭崩頭的劉德華和梁朝偉，今年再度碰頭，不過相較之下，一直無緣在金馬獎稱帝的華仔，以其在《無間道III終極無間》中扮演精神分裂的警司，讓台灣不少媒體認定今次男主角獎是其囊中物，連網上博彩公司易勝博最新開出的賠率，華仔更以一點一倍熱到不敢相信，遠遠拋離其他對手。&#13;<br> <br> <spanclass>華仔自信 &#13;<br> <spanclass>「𠵱家當係去慶祝」 &#13;<br> 華仔昨午赴台時，獲二十多名歌迷送機，眾人更送上利是祝福偶像凱旋而歸，有歌迷表示若他得獎要請飲，華仔即道：「重要我請？梗係你哋請啦，我個獎都係為你哋攞㗎。」後來華仔接受訪問時，被問到是否有信心奪獎，他說：「有信心，點解冇？你講三個理由畀我聽吖！全世界都當我攞咗咁，我𠵱家咪當係過去慶祝囉。」&#13;<br> 而華仔到達台灣後，沿途亦有不少旅客及海關人員為他加油，往接機的台灣歌迷更表示若華仔失落影帝寶座，他們可能會擲雞蛋。華仔在電話中被問到成為影帝大熱的心情時，他說：「我一路拆歌迷信，有鼓勵又有安慰，歌迷都做咗兩手準備，話我就算輸咗都係佢哋心目中永遠嘅影帝，大家都習慣咗我年年金馬大熱，叫我唔使咁大壓力。其實我都參加過太多年，都習慣咗，你問我一定有信心，既然大家都話我得，我咪當已經得咗囉。」而一直在韓國趕戲的偉仔，在金馬獎大會三番四次邀請下，終決定於今日趕往赴會。但因台灣出現百年罕見的冬季颱風侵襲，而今日最接近當地，若風雨太大，金馬獎大會擬將星光大道的儀式移師室內舉行。</spanclass></spanclass></p><p>至於影后方面，台灣傳媒均看好《月光下我記得》的台灣演員楊貴媚，其次則是《2046》的章子怡，但張艾嘉在易勝博的賠率卻是最熱。張艾嘉雖然身在台灣，今天會在台北拍廣告，但不會出席金馬獎。日前張艾嘉曾公開表示不在乎獎項，又直言認為自己在《203040》的表現較好，似乎對該片未能入圍有所不滿，她更大爆台灣新聞局欠她一百萬元新台幣（約二十四萬港元）的輔導金未還，不知其言論會否影響得獎機會。&#13;<br> <br> <spanclass>叮噹馬頭 &#13;<br> <spanclass>《2046》戰《可可西里》 &#13;<br> 另一方面，今晚的「最佳劇情片」獎項將由李安及吳宇森兩位國際大導演負責頒發，易勝博方面以內地電影《可可西里》為大熱，其次則是《大事件》，不過台灣傳媒卻認為《2046》與《可》片叮噹馬頭，因《2046》的劇情穿梭於現實與虛幻，題材獨特創新，可惜其男女間小情小愛的內容，又不及《可》片講述環保生態來得有使命感。&#13;<br> 此外，入圍「最佳男配角」的吳彥祖前晚在香港出席活動時，提到華仔是影帝大熱一事時說：「佢做咗咁多年，有啲獎勵都好應該。」&#13;<br> 採訪：王連連、蔡如玉　&#13;<br> 攝影：陳慧安</spanclass></spanclass></p></body></html>