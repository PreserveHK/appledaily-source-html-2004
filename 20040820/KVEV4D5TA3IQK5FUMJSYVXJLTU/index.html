<html><header><meta charset="utf-8"><title>新劇煞科是非散<br>薛凱琪甩難滿場飛</title></header><body><h1>新劇煞科是非散<br>薛凱琪甩難滿場飛</h1><p>無綫劇集《學警雄心》自開拍以來是非多多，前日該劇終於煞科，苗僑偉前晚宴請眾幕前幕後工作人員吃飯。是非纏身的薛凱琪整晚開心得滿場飛，不停拿相機拍照留念，大有甩難之感。</p><p>劇集《學警雄心》一班台前幕後人員包括苗僑偉、吳卓羲、薛凱琪、錢嘉樂和監製黃偉聲等前晚在尖沙嘴舉行煞科宴。至於一度傳跟薛凱琪不和的陳鍵鋒，因昨日一早要主持奧運節目而未有出席。&#13;<br> 薛凱琪接拍此劇以來是非不斷，前晚她開心得滿場飛，頻頻拿着相機與其他演員拍照留念，似乎因為甩難而興奮不已。問薛凱琪對於《學》劇大功告成有何感覺？她笑說：「開心到不得了，成班人一嚟到就大聲叫，平時導演好嚴肅，但今日就好癲，平時好似好有階級觀念，但今日大家好似朋友咁，感覺好free。」&#13;<br> 問薛凱琪可有甩難之感？她只說：「早前拍外景時撞見個fans，佢話我皮膚黑咗好多，拍劇以嚟又咁多是非，不過佢話會支持我，今次拍劇令到自己成熟咗。」<br> &#13;<br> <spanclass>郭力行被嘲低能 &#13;<br> 薛凱琪續說：「我同劇中演員個個感情都好好，大家都有互相交換電話。」&#13;<br> 薛凱琪又表示早前與陳鍵鋒拍攝一場綁架戲，兩人有不少身體接觸。而雖然早前有不少負面新聞，但她卻覺得能藉此自我鍛煉。&#13;<br> 此外，薛凱琪、吳卓羲、楊怡、李家聲和郭力行前日在土瓜灣拍攝《學》劇煞科戲，劇情講述吳卓羲誤會楊怡偷竊，故聯同李家聲和郭力行跟蹤楊怡，但郭力行因經常走錯位，慘被李家聲取笑低能。楊怡亦被安排餵飼三隻發出臭味的小狗，她要閉氣才能順利完成。&#13;<br> 採訪、攝影：楊潔雯、仇志德</spanclass></p></body></html>