<html><header><meta charset="utf-8"><title>早春新飾閃亮水晶人氣No.1</title></header><body><h1>早春新飾閃亮水晶人氣No.1</h1><p>秋冬減價接近尾聲，購物大軍可能經已覺得無嘢可買，春夏新裝剛到重想睇定啲先，「細細粒容易食」的飾物配件相信最能消耗閣下的購物慾望。的的骰骰的CostumeJewellery無論是頂班名牌抑或潮爆街牌，上落不過一千幾百，點計都唔會買到入肉，而且新季剛開始，經已大把款式咁揀，好彩有雙糧嘅，更加應該買番一件半件𠱁吓自己歡喜！&#13;<br>&#13;<br>記者：吳小明　攝影：梁細權&#13;<br>模特兒：DickyHon@StarzPeople　化妝：VivNg</p><p><spanclass><fontstyle>首選閃耀水晶  &#13;<br> 環顧各類型飾物中最受歡迎的，依然是大顆水晶或鑲成碎鑽款的水晶飾物，皆因其閃爍度可跟鑽石媲美，據聞神秘能量又可以帶來好運，芸芸「朱義盛」中最抵玩，確係「愛靚又愛命」。</fontstyle></spanclass></p><p><spanclass><fontstyle>七彩飾物唔玩膠  &#13;<br> 上季七彩塑膠飾物已是明日黃花，但鮮豔繽紛邊個會唔鍾意，新季七彩飾物轉型唔用塑膠，改為合金或Enamel其他物料製再上色一樣掂。</fontstyle></spanclass></p><p>紅白粉紅Enamel圓形頸鏈$980（Furla）、Playboy星形耳環$389（Playboy）</p><p><spanclass><fontstyle>黑晶型格取勝  &#13;<br> 黑晶據聞有釋放負面能量的作用，但信者有不信者無，春夏新裝雖然一片浪漫輕柔色彩，但黑晶飾物型格取勝，四季皆宜。</fontstyle></spanclass></p><p><spanclass><fontstyle>銀飾閃閃長賣長有  &#13;<br> 金色飾物是潮流，來得快去得快，惟有純銀或銀色的飾物才是界別裏的長勝將軍，無論是形狀簡單的銀飾抑或是成抽上的Charm型款式，依然長賣長有。</fontstyle></spanclass></p><p><b> 潮星飾物唔少得</b> &#13;<br> <spanclass><fontstyle>祖兒戴水晶  &#13;<br> 容祖兒鍾意戴水晶飾物，上台攞獎當然戴勁誇款式，日常場合則清清哋一粒搞掂。</fontstyle></spanclass></p><p><spanclass><fontstyle>Gigi捧黑晶  &#13;<br> 梁詠琪亦一早戴上黑水晶飾物，這條頸鏈是秋冬季的Anteprima，襯灰衫花裙都Okay。</fontstyle></spanclass></p><p><spanclass><fontstyle>Yumiko愛花花公子  &#13;<br> Yumiko身為潮星，戴得上身當然有咁潮得咁潮，最近就愛上Playboy飾物，重耳環頸鏈戴齊。</fontstyle></spanclass></p><p><b> 售賣點：</b> &#13;<br> BijouxBijoux（31623907）&#13;<br> 銅鑼灣世貿中心P120店&#13;<br> Birkin（25779323）&#13;<br> 銅鑼灣百德新街42-48號地下C舖&#13;<br> Furla（29180628）&#13;<br> 金鐘太古廣場243號舖&#13;<br> MaryQuant（28318655）　&#13;<br> 銅鑼灣崇光百貨2/F&#13;<br> Playboy（35210192）&#13;<br> 銅鑼灣崇光百貨3樓專櫃</p></body></html>