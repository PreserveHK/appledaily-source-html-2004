<html><header><meta charset="utf-8"><title>依梅艷芳遺願　扶靈女友顯交情</title></header><body><h1>依梅艷芳遺願　扶靈女友顯交情</h1><p>【本報訊】今日在喪禮上替梅艷芳扶靈的，有兩位跟梅艷芳交情深厚的女士，分別是張敏儀和楊紫瓊。根據習俗，扶靈人士必須是男士，但張敏儀表示這是梅艷芳的要求，故此並不介意打破傳統。而楊紫瓊則認為：「阿梅係去咗更好嘅地方等我哋。」　記者：張止寒</p><p>百變天后梅艷芳今日的喪禮，扶靈名單除了有劉德華、劉培基、陶喆、梁朝偉、連炎輝、蘇孝良之外，還有兩位梅艷芳的好姊妹，分別是前廣播署署長張敏儀和楊紫瓊。扶靈的意義是扶着死者走完最後一段人生路，根據習俗，扶靈人士必須是男士，傳統認為女性陰氣重，故此不宜扶靈。但今次打破傳統，選擇兩位女士扶靈，是因為兩人跟梅艷芳有着深厚交情，所以才會破例，而且扶靈名單是得到梅媽媽的同意才拍案。<br> &#13;<br> <spanclass>憶記往日傾談心事 &#13;<br> 昨日梅艷芳的兩位好姊妹張敏儀和楊紫瓊都有到達靈堂拜祭阿梅，張敏儀昨日中午十二時三十分到達殯儀館時，被記者問到女性扶靈，習俗上會否不太好？張敏儀回答說：「我唔介意，因為呢個係阿梅要求，應該要扶靈嘅。」&#13;<br> 張敏儀和梅艷芳相識多年，初認識時張敏儀還未當上廣播署署長，張敏儀表示當時已欣賞阿梅，加上兩人性格比較獨立和堅強，故更識英雄重英雄。當年港台亦經常找梅艷芳幫忙做節目，大家關係良好。八十年代梅艷芳在內地獻唱《壞女孩》後遭內地封殺，當時張敏儀亦有在內地捧梅艷芳演唱會場，事後還去了阿梅的酒店房間，傾談心事，兩人交情絕非泛泛。&#13;<br> 楊紫瓊昨日早上十一時十五分，和男友鍾再思以及梅艷芳的好友蘇小姐一起到達靈堂，三人入內時都不發一言，神情肅穆。逗留三小時後，楊紫瓊離開時手拿一卷類似字畫的物體，同樣沒有接受記者訪問。</spanclass></p><p><spanclass>「佢去咗更好嘅地方」 &#13;<br> 楊紫瓊和梅艷芳相識，大家以為是因為合作電影《東方三俠》，但其實兩人早於八十年代已經相識，感情很要好，日前楊紫瓊接受本報訪問時，談到梅艷芳時還忍不住眼泛淚光，楊紫瓊說：「我同阿梅八幾年就識，當時係劉培基介紹，我哋做到朋友係緣份。拍《東方三俠》嘅時候，當然係日日見住，但係平時大家因為工作關係就唔係成日可以見到面，不過我哋好清楚，大家嘅心係喺埋一齊。同阿梅一齊嘅時間，每一次都好難忘，阿梅嘅為人大家都好熟悉，佢對朋友好用心，做每一樣嘢都好用心，佢走咗，作為朋友嘅一定唔捨得，但我知佢係去咗更好嘅地方等我哋，一個大家遲早都會去嘅地方。」&#13;<br> 對於替梅艷芳扶靈一事，楊紫瓊昨接受記者電話訪問時說：「因為係阿梅想咁，係阿梅嘅心意，只要有乜可以幫到手嘅，我都會做。」</spanclass></p></body></html>