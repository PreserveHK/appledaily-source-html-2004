<html><header><meta charset="utf-8"><title>Inno89聲大大換面登場</title></header><body><h1>Inno89聲大大換面登場</h1><p>以Inno90及Inno80於香港成功站穩陣腳的Innostream，話咁快又有新機到港，型號為Inno89，初睇以為係Inno90的細佬版本，睇真啲原來係Inno80嘅換面版本，只係外形由80的四四方方改為89的圓滑，更加適合女性用家。同樣具有26萬色內芒及6萬5色彩芒嘅Inno89，論功能絕對唔比Inno80弱，10萬像素鏡頭影相兼拍20秒短片，加埋超大聲64和弦鈴聲，就算開到最大聲都未有拆聲，質素唔錯。而MMS、GPRS及WAP已經係手機指定動作，當然唔會冇。開價$3,200未算最平，但係大家揀26萬色彩芒機又多一個選擇。&#13;<br>&#13;<br>記者、攝影：劉耀祥</p><p><b> PROFILE</b> &#13;<br> 制式：GSM900/1800/1900三頻&#13;<br> 屏幕：（外芒）6萬5色/STN（內芒）26萬色/TFT&#13;<br> 鏡頭：10萬像素&#13;<br> 功能：64和弦、GPRS、影相、拍片、MMS、來電相片&#13;<br> 體積：88×43×23.5mm&#13;<br> 重量：97g&#13;<br> &#13;<br> 查詢：82000250（星光電訊）</p></body></html>