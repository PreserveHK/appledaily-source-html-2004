<html><header><meta charset="utf-8"><title>　　馮紹波少過問員工事務 - 李八方</title></header><body><h1>　　馮紹波少過問員工事務 - 李八方</h1><p>煲呔早幾日喺山頂官邸搞咗個雞尾酒會，同傳媒中人講happynewyear。《經濟日報》大老闆馮紹波突然捉住八方同事，笑笑口話：「你哋八方啲料有少少唔啱！」原來馮老闆講緊八方上星期爆料，話《經濟日報》副老總任美貞已經遞咗辭職信，向佢老哥saygoodbye。&#13;<br> 馮老闆話，他向來冇乜過問《經濟日報》日常事務，重手指指隔籬同煲呔傾緊偈的《經濟日報》老總陳早標：「交晒佢負責。」佢話，Shirley本來應該同陳老總遞辭職信，但元旦嗰幾日陳老總放咗假，於是Shirley將封信交咗畀執行老總邱誠武。馮老闆話，佢好後期先知Shirley遞咗信。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>