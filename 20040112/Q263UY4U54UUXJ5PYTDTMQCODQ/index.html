<html><header><meta charset="utf-8"><title>長期試車：<br>紳寶9-32.0tVector表現勇猛型到盡</title></header><body><h1>長期試車：<br>紳寶9-32.0tVector表現勇猛型到盡</h1><p>早陣子，一套港產片《無間道Ⅲ終極無間》大收旺場之餘，片中有份提供座駕予戲中多位主角，而備受注目嘅瑞典紳寶汽車，嗰份獨特富內涵嘅汽車特質，亦深深吸引着筆者。隨後，跟代理閒談間，佢哋決定商借出一部簇新嘅9-32.0tVector版作長期測試，因而速成咗筆者長達一星期、共671公里（平均每日96公里）嘅真正實地試車報道；雖然紳寶嘅品牌名聲，及不上一眾德國車，惟以質論價及性能演繹，卻教筆者有更深入嘅了解。&#13;<br>&#13;<br>記者、攝影：陳偉林</p><p>日常在港嘅戶外試車工作，大抵每款車只有半天至一日時間作測試，較難認識每款車嘅特性或專長，加上香港路面情況，車多之餘重經常遇上塞車，未能盡展每部車嘅所長之餘，就連部車本身嘅操控性，亦未能盡窺全貌。&#13;<br> &#13;<br> <spanclass><fontstyle>獨特個性受矚目  &#13;<br> 惟今趟呢部紳寶9-3，伴隨着筆者外出工作，亦給筆者有機會對其加深認識。就以外觀所見，並非筆者刻意硬Sell，原來擠身繁忙嘅市區內，當留意四周人群或駕車者嘅時候，你會發覺唔少人對呢部紳寶9-3，都會投下注目禮外，有陣子重會打量全車前後。或許，呢部車本身低斜嘅輪廓，加上一對頗有神氣嘅Xenon大燈，還有四輪出眾嘅17吋跑車合金胎軨配搭，教人難以猜度出佢是否一部房跑車之餘，以及出自何處呢！</fontstyle></spanclass></p><p><spanclass><fontstyle>車廂鋪排講究出眾  &#13;<br> 不僅外觀吸引，連帶一個以高級全真皮包裝嘅座艙，亦教人印象深刻。其中，恍如置身於北歐家具嘅前排座席上，竟有如斯貼服及承托力嘅感覺，加上備有全方位電控配搭，每有予人愜意嘅乘坐感。&#13;<br> 再者，筆者重留意到夜間駕車時，整排表板及中控台所透出柔和悅目嘅綠光，給人更易於監察行車狀況；而一套賞心悅耳嘅6碟CD音響，匹配透出徐徐涼意嘅左右獨立恒溫冷氣，原來夜闌人靜下獨自駕車，可會有另一番醉人感覺㗎！</fontstyle></spanclass></p><p><spanclass><fontstyle>2.0公升Turbo偈演繹新觀感  &#13;<br> 或許鮮有人留意到，紳寶9-3車系主要以一台2.0公升Turbo偈作骨幹，並以不同輸出數值，分有Linear、Vector同頂級Aero版。而筆者今趟嘅「七日座駕」，正好係三者之間嘅175匹Vector型號。過往，紳寶車突兀嘅Turbo反應，予人恍如一部不受控嘅狂牛似的，惟今趟呢部9-3Vector給筆者嘅觀感，卻截然兩樣，感覺中、低轉扭力輸出源源不絕又順滑，匹配一套5前半自動波，筆者就曾經響路上挑戰過一班飆車族，看來佢哋對呢部突如其來嘅過客，表現有點措手不及呢！&#13;<br> 順帶一提，今趟長途測試達671公里路程，惟計算下每公里耗油量不過係0.9元左右，絕非一般Turbo車可比擬呢！</fontstyle></spanclass></p><p><b> 紳寶9-3安全性備受推崇</b> &#13;<br> 香港人愈來愈重視汽車嘅安全度，原來瑞典紳寶全新9-3車系，於2003年嘅歐洲EuropeanNewCarAssessmentProgramme撞擊測試中，於正面及側面撞擊下，均獲得至高嘅5星評級；係繼德國平治C-Class、法國雷諾Laguna及日本豐田Anvensis之後，少數能奪得咁高評價嘅車款呢！</p><p><b> 紳寶9-32.0tVector規格</b> &#13;<br> 引擎：1998cc直4DOHCTurbo&#13;<br> 馬力：175ps/5500rpm&#13;<br> 扭力：27.0kgm/2500-4000rpm&#13;<br> 傳動：5前速半自動波，前輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：225/45R17PirelliPZeroRosso&#13;<br> 尺碼：4635×1762×1466mm&#13;<br> 軸距：2675mm；車重：1440kg&#13;<br> 0-100公里：9.7秒；極速：220km/h&#13;<br> 新車售價：$338,000&#13;<br> 車輛提供：福方汽車（25080000）</p></body></html>