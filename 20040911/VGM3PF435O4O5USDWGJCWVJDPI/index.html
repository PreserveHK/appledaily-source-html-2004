<html><header><meta charset="utf-8"><title>701收料站：南海石油勿憧憬</title></header><body><h1>701收料站：南海石油勿憧憬</h1><p>在911前夕，大市觀望氣氛濃厚，成交縮減係相當正常嘅事，希望呢個周末平平安安，下個星期又炒過。&#13;<br> 上個星期勁跌後停牌，在本周一復牌大反彈嘅南海石油（076），在熱鬧過後走勢反覆向下，噚日一度低見0.53元，收0.57元，跌8%，成交股數4222.8萬股，金額2554萬元。&#13;<br> 經紀陳話，江湖傳聞原來的幕後炒家，在危機重重的情況下，終於成功散貨鬆人，而能夠獲利的原因，據講係因為捕捉到散戶高位唔肯追，低位先至肯跟的心理。&#13;<br> 話說南海石油上周一度勁跌近九成後停牌，之後又神奇地在本周一復到牌，之後由低位0.37元升過最高1.40元水平，跟住連續兩日企在0.9元水平。&#13;<br> 由於復到牌兼夾股價勁升，令唔少人以為今次有料到，所以紛紛撲入博反彈，博股價重上1元水平，據講幕後人即刻乘機散貨走人。&#13;<br> 經紀陳表示，南海石油未來或有反彈，但因為貨源都已經散到一街都係，所以反彈幅度唔慌大，時間亦唔慌長，叫小初無謂再作憧憬。&#13;<br> 慕容小初</p></body></html>