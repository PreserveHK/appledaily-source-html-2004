<html><header><meta charset="utf-8"><title>麻煩名模納奧美金寶忽認吸毒</title></header><body><h1>麻煩名模納奧美金寶忽認吸毒</h1><p>早兩日行天橋露晒兩點嘅名模納奧美金寶（NaomiCampbell），前日喺紐約為TommyHilfiger示範新裝嘅時候雖然冇再露點，但係佢着低胸裝都仍然相當誘人。另外，早排佢接受英國電視節目訪問時，竟然主動承認佢係一個酒鬼，而曾經為咗《鏡報》報道佢吸毒嘅新聞而告到人甩褲嘅佢，又喺節目上話自己二十四歲第一次吸毒，而且重係自願㖭。</p></body></html>