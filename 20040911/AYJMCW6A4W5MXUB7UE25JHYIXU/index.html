<html><header><meta charset="utf-8"><title>被批影壇初哥　笑咪咪<br>妮歌咀羅蓮姨好演技</title></header><body><h1>被批影壇初哥　笑咪咪<br>妮歌咀羅蓮姨好演技</h1><p>金像女星妮歌潔曼（NicoleKidman），大前日出席威尼斯影展為佢部爭議性新片《Birth》造勢嗰陣，俾經典影星堪富利保加（HumphreyBogart）嘅遺孀羅蓮柏歌（LaurenBacall）揶揄佢只係個影壇初哥，未有資格成為「傳奇」，令妮歌極為尷尬。不過，二人前日去到法國多維爾為套片宣傳嗰陣，突然變得非常老友，重喺傳媒面前互咀㖭。&#13;<br> <br> <spanclass>換裝尊重場合 &#13;<br> 妮歌前日由意大利威尼斯去咗法國多維爾繼續為新片《Birth》宣傳，佢喺出席首映同記者會嗰陣，先後換上兩套服裝出現，非常之尊重個場合。經驗豐富嘅妮歌唔想搞衰個宣傳行程，所以即使佢大前日俾同片扮演佢阿媽嘅羅蓮姨彈佢只係影壇初哥，前日妮歌都照樣同羅蓮姨一齊做宣傳，冇話面左左。&#13;<br> 之後佢哋行紅地氈嗰陣就猶如母女咁，妮歌一路拖住羅蓮姨嘅玉手入場，兩人又喺記者同影迷面前溫馨親吻。無論妮歌係唔係影壇嘅「傳奇」，但我大口羅拉就真係覺得佢相當好戲囉！</spanclass></p></body></html>