<html><header><meta charset="utf-8"><title>　　大摩合唱團 - 李八方</title></header><body><h1>　　大摩合唱團 - 李八方</h1><p>又到聖誕，噚日喺置地廣場已響起聖誕歌聲，並由全港最富貴嘅詩歌班獻唱──美資證券大行之一摩根士丹利董事合唱團主唱。其實今次已經係佢哋第二年唱聖誕歌籌款，今次參加嘅董事人數逾三十人，籌得款項達二十萬元，高於去年嘅十七、八萬元。&#13;<br> 為咗答謝捐錢贊助佢哋唱歌嘅員工同客戶，呢班富貴合唱團都算交足貨，踏正中午十二點半，就連續唱咗成七首聖誕歌，重有一班嚟自保護兒童會嘅小朋友伴唱，唱得好有水準。有關善款將會透過《南華早報》送予多家慈善機構。&#13;<br> （圖）大摩亞太區主席文禮信（中）話佢哋唔只鼓勵員工捐款，重鼓勵佢哋多參與社區活動，善用佢哋嘅能力服務社區。&#13;<br> 程志遠攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>