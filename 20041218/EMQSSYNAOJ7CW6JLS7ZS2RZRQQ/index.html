<html><header><meta charset="utf-8"><title>Victoria為助病童不收分毫</title></header><body><h1>Victoria為助病童不收分毫</h1><p>碧咸嫂Victoria前排喺上海為一個模特兒大賽做宣傳兼做評判時，原來秘密幫上海慈善基金拍咗個電視廣告，呼籲大陸市民要關注兒童白血病嘅問題。據講喺長達一分鐘嘅廣告裏面，Victoria同十個患白血病嘅小朋友一齊，展示佢愛心爆棚嘅一面，雖然Victoria平時乜都講錢，不過佢今次義務相助，真係一毫都冇收㗎！</p></body></html>