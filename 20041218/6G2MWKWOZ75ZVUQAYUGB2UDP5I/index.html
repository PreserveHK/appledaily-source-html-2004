<html><header><meta charset="utf-8"><title>星級名車：<br>甲蟲躉葉璇揸車穩陣但唔謹慎</title></header><body><h1>星級名車：<br>甲蟲躉葉璇揸車穩陣但唔謹慎</h1><p>找葉璇Michelle做訪問，她爽快地一口答應，還主動幫手相約她相熟的福士汽車，因為她現時的座駕正是福士旗下的NewBeetle。原來外表醒目的Michelle是個絕對路盲，行同一條路好幾次都重可以搞不清；好心載同事一程嘛，因為技術「太高超」而令鄰座男士嚇餐死。這個連路邊狗都照樣轆過的女子，各位男女司機、乘客、路人，勿因她的美貌而分神啊！&#13;<br>&#13;<br>記者：曾順珍&#13;<br>攝影：陳智良　MakeUp：DorisMak</p><p>NewBeetleCabriolet&#13;<br> 車價：$258,000(前)&#13;<br> NewBeetleSportEdition&#13;<br> 車價：$228,000(後)</p><p>Michelle香「車」</p><p>25歲後要揸銀色跑車</p><p>對Michelle來說，25歲可能是一個分水嶺，因為她認為25歲前可以擁有一部外表趣致又可以表現個性的汽車（如NewBeetle），25歲後則要揸跑車（如GolfGTI、Porsche又或者平治SLK），最好還是銀色，這樣才夠Classic夠高貴。這點點夢想出賣了她成熟的外形，原來這個處世圓滑、面對緋聞處變不驚的女藝人，對Dreamcar都有純真的憧憬，而駕車時就更體現真性情！</p><p>「我脾氣好，揸車唔會鬧人」</p><p>「我脾氣好好，揸車時唔會鬧人，但就係個路盲，試過揸車去大圍、元朗，可以去過5、6次都認唔到路；又試過去又一城，從獅子山隧道出，諗住跟火車路去又一城啦，點知最後都係入番獅子山隧道，要打電話畀朋友問路。」&#13;<br> 不識路時，Michelle會看地圖找路，但她歸咎香港地圖太細難搵路，所以令她迷路，要做「伸手牌」。</p><p>睇唔到紅燈見唔到車</p><p>Michelle自言駕車好穩陣，從不飛車，但有時都會有驚險鏡頭出現，例如有次被狗仔隊在迴旋處追導致撞路壆，令鄰座的氣袋彈出；又有一次因趕住返公司，在環保大道上收不了掣而「監生」轆過一隻衝出馬路的野狗，回到公司要搵碌柚葉水刷去車身上的狗毛狗血。&#13;<br> 「我諗隻狗都應該會死，其實有諗過打電話畀愛護動物協會，因為轆過後我見佢跛吓跛吓行埋路邊……」&#13;<br> 男士坐佢車會更驚，載林峰時看不見馬路上的紅燈；同莫家堯去買糖水，想Cut線時看不到有車，差點撞過去，是以下次當Michelle說義載時，想搭順風車的朋友都應該三思！</p><p>跑版有天窗</p><p>VolkswagenNewBeetle&#13;<br>SportEdition</p><p>引擎：1781cc直4Turbo&#13;<br> 馬力：150ps/5800rpm&#13;<br> 扭力：22.4kgm/2000rpm&#13;<br> 傳動：4前速自動波&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式&#13;<br> 輪胎：225/45R17&#13;<br> 尺碼：4081×1724×14986mm&#13;<br> 軸距：2508mm；車重：約1298kg&#13;<br> 車輛提供：合泰汽車（28828938）</p><p>獨家黃色開篷</p><p>VolkswagenNewBeetle&#13;<br>Cabriolet</p><p>引擎：1984cc直4SOHC&#13;<br> 馬力：115ps/5400rpm&#13;<br> 扭力：17.3kgm/3200rpm&#13;<br> 傳動：6前速Tiptronic加減半自動波&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式&#13;<br> 輪胎：205/55R15</p></body></html>