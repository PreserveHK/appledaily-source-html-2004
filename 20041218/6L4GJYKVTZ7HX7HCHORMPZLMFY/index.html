<html><header><meta charset="utf-8"><title>Visvim首對爬山Boot向Danner致敬</title></header><body><h1>Visvim首對爬山Boot向Danner致敬</h1><p>今年冬季不論街頭或天橋，一對Boot都係大熱之選，當中首推鹹魚翻生的DannerLightI。不單止於日本與街牌Digs合作推出特別版，就連日本潮牌JunyaWatanabe都於今年冬季推出七彩的Crossover版本，受到日本潮誌廣泛推介，擺明力谷呢個美國老牌。但講到最哄動，都算係日本大熱的潮鞋牌Visvim，近日首次推出Boot款都用上DannerLightI作藍本，當然用色比Danner潮得多，再加上Visvim之名，火速成為潮人的入冬DreamShoes。&#13;<br>記者：李崗華&#13;<br>攝影：陳盛臣</p><p>Serra夠專業</p><p>係人都知Visvim推出的鞋款不單止夠潮，手工及用料更係一流，如果唔係又點吸引一眾潮人追捧。今次Visvim首次推出爬山Boot亦唔例外，用料一貫紮實，更高調地於說明書內，講明呢對Serra真正係專業爬山鞋，絕對唔係得個樣，可謂出得旺角上得水塘，唔怪得之一到港經已被各潮人狂掃。（各$2,699/a）</p><p>原版DannerMountainLight榮升爬山Boot王！</p><p>由一對老牌爬山鞋，到紅遍潮界，DannerLightI可算係唔簡單，雖然沉寂一排，但今年冬季Danner如同「六師弟歸位」，不單止早前與日牌Digs合作推出全棉版本，更被日本Hi-End品牌JunyaWatanabe睇中推出七彩合作版本，DannerLightI可算是今季爬山Boot王！</p><p>本周焦點波鞋Nike新鞋InsideOut─羊毛×靚皮！</p><p>Nike的做鞋技術甚少人會質疑，今次三對名為Inside-Out的新鞋於質料上搞搞新意思，除第一次用上三種不同物料外，更用上名為MerinoWool呢種超保暖新西蘭純羊毛（以往只用於貴價時裝上，特點係比普通羊毛更暖更輕身，而且更透氣度十足）及Premium靚皮，兩種貴料同時應用於一對鞋上，認真少見。（12月17日推出）</p><p>售賣點：&#13;<br> a/ChicagoSports&#13;<br> （23981267）&#13;<br> 旺角奶路臣街17號地下舖&#13;<br> &#13;<br> b/三軍&#13;<br> （23881444）&#13;<br> 旺角廣華街1號仁安大廈23B及16B-2&#13;<br> &#13;<br> c/NikeShop&#13;<br> （23779660）&#13;<br> 尖沙嘴栢麗購物大道G33-34舖</p></body></html>