<html><header><meta charset="utf-8"><title>年三十晚唱到年初五<br>馮仁昭四圍超：阿Sam財神上身迎金雞</title></header><body><h1>年三十晚唱到年初五<br>馮仁昭四圍超：阿Sam財神上身迎金雞</h1><p>顧嘉煇原定出年二月農曆新年期間喺紅館開榮休演唱會嘅檔期，有意讓畀許冠傑（阿Sam）。噚日馮仁昭為呢件事，特登同阿Sam演唱會負責人丘亞葵攞料，丘亞葵話紅館方面已經批咗期畀阿Sam，暫定由年三十晚唱到大年初五，即係出年嘅二月八號至十三號，丘亞葵話：「我哋原本係希望年廿九做到年初四，但一切要視乎之前開騷嘅Beyond可唔可以早啲交個場畀我哋。」<br> &#13;<br> <spanclass>祁文傑設計海報 &#13;<br> 阿Sam今次個演唱會名為《歌神新春嘉年華05》，到時阿Sam除咗以全新舞台設計同服裝跟fans見面之外，重會扮財神大派利是，而著名漫畫家祁文傑更會幫阿Sam設計海報。丘亞葵話：「上次祁文傑畫漫畫登咗個全版廣告送畀阿Sam，令阿Sam好感動，所以今次希望搵佢幫吓手。另外，亦會搵女子十二樂坊做嘉賓。」至於今次個唱會唔會再加場，丘亞葵就話重未清楚。<br> &#13;<br> <spanclass>小S逢星期二唔沖涼 &#13;<br> 小S徐熙娣噚日喺台灣以代言人身份出席化妝品活動，酬勞高達三十幾萬港紙，小S着住件超低胸禮服出現，雙峯「呼之欲出」，重不時撩起條裙晒美腿，極為性感。小S又自爆一套另類美容秘方，就係一星期唔沖涼兩三日，佢話：「星期二一定不洗澡，因為我要錄影節目，工作時我不在乎身上香臭，但星期四必洗，因為星期五要到夜店，身上香香的才有女人味。」</spanclass></spanclass></p><p><spanclass>盧巧音拒談情說愛 &#13;<br> 盧巧音（Candy）噚日去商台接受訪問，Candy話近排忙緊籌備新碟，又話今次唔會以K歌為主，會有啲關於死亡嘅音樂，問佢怕唔怕人哋聽咗佢啲歌因太投入而走去自殺？Candy話：「咁又唔會，我絕對唔鼓吹呢樣嘢，只係啲歌唔再講愛情，或者講吓人嘅進化。」<br> &#13;<br> <spanclass>藍奕邦幫倪震打圓場 &#13;<br> 藍奕邦前晚喺銅鑼灣搞咗個迷你音樂會，佢之前有份演出舞台劇《大娛樂家》，同梁詠琪合作，倪震都有去捧場。但倪震就話套劇睇唔明，跟住就惹嚟好多網友抨擊，藍奕邦話：「藝術嘅嘢梗係有人明有人唔明，好睇個人，我覺得大家不妨當係一場娛樂。梁詠琪做得好好，有好多驚喜。」<br> &#13;<br> <spanclass>杜琪峰歎冇新血救市 &#13;<br> 杜琪峯噚日接受新城財經台訪問，雖然佢部新片《黑社會》有應采兒嘅戲份，而應采兒又被警方起訴，但阿杜冇諗過要易角。&#13;<br> 講到近期電影市道唔掂嘅問題，阿杜就話𠵱家無論係編同導都冇新血，喺咁嘅情況之下，又點會有火花出現喎！<br> &#13;<br> <spanclass>車淑梅高人教路闖情關 &#13;<br> 車淑梅近日接受有線《60分鐘玄機透視》訪問，佢話年輕時試過因為失戀而以為人生就咁玩完，後來佢拜訪一位高人，高人話佢嘅真命天子應該姓「黃」，結果佢同港台高層張文新拍拖時，發現對方個真名叫「黃天佑」，就知道對方係自己真命天子。</spanclass></spanclass></spanclass></spanclass></p></body></html>