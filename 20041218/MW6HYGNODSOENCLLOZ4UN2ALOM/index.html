<html><header><meta charset="utf-8"><title>名模經營副業傳聞熱烘烘<br>周汶錡清者自清斥無聊</title></header><body><h1>名模經營副業傳聞熱烘烘<br>周汶錡清者自清斥無聊</h1><p>近期傳出有模特兒經營副業，名模周汶錡前晚在銅鑼灣出席車行宣傳活動，她直指事件「好無聊」，更揚言清者自清，不怕影響模特兒形象。</p><p>仁孚車行前晚在銅鑼灣舉行五十周年派對，請來名模周汶錡（Kathy）穿上LuluCheung新裝，在多架平治新車前示範多套周生生珠寶，名車、珠寶、美人、靚衫，全是賞心悅目的奢華美事。&#13;<br> 近期盛傳有模特兒經營副業，問周汶錡對此有何睇法，她說：「好無聊呀，我都有睇報道，都唔知講邊個，話混血model喎，咁多個講邊個先得㗎，都冇理據。」問她有關事件影響模特兒的專業形象，她說：「唔怕喎，呢啲嘢清者自清，若果係真，都會明目張膽咁寫埋名啦。」&#13;<br> <br> <spanclass>超速被抄牌 &#13;<br> 提到車經，周汶錡表示上周因超速被抄牌罰款，她說：「我考咗牌六年來，第一次俾人抄牌咋，嗰日我趕時間，開到一百咪，我諗都要被扣分。」&#13;<br> 周汶錡現時揸MiniCooper，問她珠寶與車，如何挑選？她說：「我梗係要車啦，車可以日日揸，珠寶就唔知邊套真、邊套假？」她謂自己的dreamcar是跑車，她說：「最好跑車連埋司機啦，因為我唔識揸跑車㗎。」&#13;<br> 採訪、攝影：EddieWong</spanclass></p></body></html>