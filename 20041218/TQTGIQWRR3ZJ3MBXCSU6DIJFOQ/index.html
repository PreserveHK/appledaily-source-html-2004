<html><header><meta charset="utf-8"><title>阿嬌怕蝕底急換長褲<br>Twins迫爆旺角Boy'Z忙護花</title></header><body><h1>阿嬌怕蝕底急換長褲<br>Twins迫爆旺角Boy'Z忙護花</h1><p>梁洛施、Twins和Boy'Z昨日在旺角舉行簽名會，吸引近五百市民到場，非常熱鬧，本來Twins二人均穿着短裙，鍾欣桐（阿嬌）見場面墟冚，立刻換上長褲，以防被揩油。Boy'Z即表示願充當保安護花。</p><p>人氣組合Twins、Boy'Z及梁洛施（Isabella）昨日下午於旺角一唱片店為新聖誕專輯《JoyToTheWorldChristmasHits》舉行簽名會，為二百位歌迷簽名，另有百多位歌迷到場卻未能索取簽名，加上圍觀市民眾多，近五百人將該範圍擠得水洩不通。<br> &#13;<br> <spanclass>阿Sa忘記帶褲 &#13;<br> 蔡卓妍（阿Sa）看見人潮後不禁大叫：「好驚呀，未見過咁多人，啲男歌迷好熱情㗎！」問阿Sa是否怕遭男歌迷擁抱？她說：「應該唔會，有人喺隔籬護住㗎嘛！」其實Twins到旺角前，曾在銅鑼灣出席化妝品公司的開幕禮，二人均穿着短裙赴會，但到旺角後，阿嬌即保險地換上長褲，阿Sa卻忘記帶褲，師弟Boy'Z笑言要扮保安護花。&#13;<br> 阿Sa被問到與鄭中基緋聞時，一臉不屑地說：「黐線，我日日都有嘢做，呢排見到記者㗎！」有指她近來緋聞甚旺，阿Sa說：「係呀，又鄭伊健又謝霆鋒，不過之前蘇民峰話我冇桃花運，都唔知點解咁多，冇所謂啦，由得佢傳囉！」問阿Sa有否與鄭中基共膳？她說：「有飲嘢，一齊拍《追擊八月十五》時咪有飲囉，之後都有見，但唔係日日，呢排都冇。我個樣咁揚，如果成日去歐陽震華間吧，實俾人影到啦！」<br> &#13;<br> <spanclass>排舞十小時手震 &#13;<br> 此外，Twins、Boy'Z及Isabella前晚在尖沙嘴為即將舉行的音樂會排舞，Kenny表示一天排十小時，連吃飯都手震，Steven則謂跳到死也要跳，還要比Kenny練多兩小時。&#13;<br> 採訪：楊潔雯、卓美娟&#13;<br> 攝影：林德雄、葉君海</spanclass></spanclass></p></body></html>