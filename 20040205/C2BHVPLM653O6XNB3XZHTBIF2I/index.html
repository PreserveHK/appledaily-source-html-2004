<html><header><meta charset="utf-8"><title>網上預訂《忍者龍劍傳》送T恤</title></header><body><h1>網上預訂《忍者龍劍傳》送T恤</h1><p>XBOX機迷餓Game都餓咗幾個月，繼《PGR2》後便久未有大作登場，XBOXLive又未見影，好多人都返轉頭煲番隻《真．三國無雙3》。幸好踏入二月情況有所改善，不單XBOXLive開始招募測試員，而且月尾重有隻《NINJAGAIDEN》推出。呢隻乃當年紅白機動作Game經典《忍者龍劍傳》嘅續篇，闊別十多年後卒之後繼有人，開發商乃XBOX嘅忠心盟友TECMO，之前喺E3EXPO甚至《DOA沙灘排球》已睇過Demo嘅機迷，都讚口不絕，相信今度重臨會有不俗嘅銷量。雖然未知行貨有咩優惠畀機迷，不過日本就不斷有精品送，如之前嘅《TheHistoryOfNINJA》畫集，今次輪到日本網上商店TSUTAYAOnline送嘅特製T恤，款款都咁精美，Fans實鍾意，希望香港行貨推出時有番咁上下嘅精品喇。&#13;<br> 記者：徐影龍&#13;<br> &#13;<br> 相關網址：<ahref http:>lx02.www.tsutaya.co.jp/shopping/marugoto/index.pl?pg_id=288 </ahref></p></body></html>