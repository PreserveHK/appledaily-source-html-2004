<html><header><meta charset="utf-8"><title>一味窩輪：買恆生輪9162最正路</title></header><body><h1>一味窩輪：買恆生輪9162最正路</h1><p>恒指高低波幅133點，埋單跌3點。威水輪有中移動Put輪，恒生銀行Call輪、思捷Call輪等。中移動（941）跌30仙，Put輪9120升21%，9113升10%，9207升10%，隻隻都係3至4月間夠鐘，溢價超過10%，升後至追，輸多過贏。玩中移動輪，畀少少耐性等正股再落些少，吼Call輪較着數。&#13;<br> 恒生（011）有50仙進帳，Call輪9229升11%，9344亦升11%。睇好恒生張成績表，搵恒生Call輪埋手，最正路對象始終係9162，隻輪4月到期，輪價53仙，溢價1.3%，槓桿率19.6倍，溢價低而爆炸力夠強。&#13;<br> 死火榜上，有恒指Put輪9108、國壽好幾隻新出爐嘅Call輪、聯想Call輪等。&#13;<br> 恒指Put輪9108由1.9仙散落1.2仙，下月底到期，溢價成15%，好難有得剩。<br> 　&#13;<br> <spanclass>國壽Call輪買唔落手 &#13;<br> 國壽（2628）跌20仙，Call輪隻隻散，最熱鬧隻9608，昨日散19%，收33.5仙。除非正股忽然間升得好急，否則隻輪得7個月壽命，雖然有16.1倍槓桿率，但溢價35.8%，好難企得住。其他國壽Call輪亦買唔落手。聯想Call輪9217收32仙，散19%，再低啲，有得諗，博正股（992）反彈拉番起，但溢價13.2%唔低，落場買貨只宜短炒。&#13;<br> 章　盛</spanclass></p></body></html>