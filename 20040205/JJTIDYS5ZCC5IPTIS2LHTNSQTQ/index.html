<html><header><meta charset="utf-8"><title>餅女Kary自爆約會網球手</title></header><body><h1>餅女Kary自爆約會網球手</h1><p>女子組合Cookies昨日到大球場出席青少年網球巡迴賽記者會，並即席表演球技，不過四位成員當中只有Kary有打網球的經驗，其他成員的球技就認真麻麻，Theresa更烏龍百出，不停將網球打上天花板，十分搞笑。<br> &#13;<br> <spanclass>當打羽毛球 &#13;<br> Kary自小便立志做網球選手，她說：「我試過參加比賽輸咗就發脾氣，真係好冇品，我性格又火爆，最後就少打咗。」而Kary昨日在活動上亦巧遇網球好手洪立熙（Brian），她還自爆曾經與Brian出街，即時被其他成員取笑，兩人其後更被拉攏拍合照，Kary顯得頗尷尬，事後她說：「我未入行就識Brian，出街都係同大班朋友，佢梗係唔係追我啦。」&#13;<br> 至於在活動上出醜的Theresa，坦言以打羽毛球的方法來打網球，並自嘲說：「都話身手敏捷嘅運動唔啱我，都係做高溫瑜伽好啲。」&#13;<br> 採訪、攝影：駱華齡</spanclass></p></body></html>