<html><header><meta charset="utf-8"><title>股壇瀏覽器：第一上海又傳分拆</title></header><body><h1>股壇瀏覽器：第一上海又傳分拆</h1><p>國內禽流感擴散範圍愈來愈大，越南有更多人受感染，死亡人數增加，港股雖未致出現恐慌性拋售，不過成交明顯縮減，投資者繼續忍手，恒指經過前日反彈後，噚日反覆偏軟，收報13086，跌3點，成交金額只有157億元。&#13;<br> 兩隻內地保險股繼續被拋售，人保財險（2328）再跌3.5%至3.475元；中國人壽（2628）挫3.6%至5.40元。現時禽流感仍未發展至在人類中大規模爆發，應對保險股影響有限，照計班大戶唔使咁重手沽貨，唔通另有原因？<br> &#13;<br> <spanclass>江銅抽水　還待時機 &#13;<br> 國企股展開調整，江西銅業（358）亦話暫時唔配股，唔想畀投資者再借配股消息質低股價，而里昂則繼續大力唱好，股價經過前日急升逾10%後，噚日出現回吐，收報4.375元，跌2.2%。據聞江銅等錢使，如果國企股走勢轉好，江銅隨時會閃電配股，好似早前中國鋁業（2600）一樣。&#13;<br> 第一上海（227）的證券業務，早前受惠於中資熱錢炒國企而大豐收，本身股價都升唔少。市場又傳，今年上半年第一上海會分拆好孩子上市，集資7.8億元。若成事，將可大賺一筆，到時又可以借消息炒番轉。好孩子業務顧名思義係賺細路錢（當然是由父母畀錢），在國內一孩政策下，父母為討兒女歡心，出手通常會較疏爽，所以好孩子極有錢途。&#13;<br> 香港現時好多人同居唔生仔，令整體生育率偏低，亦是香港消費市道疲弱的原因之一，港府從來未試過好似新加坡推出一些政策鼓勵生育，似乎香港班官對於生兒育女所帶來的經濟效益一無所知，阿虎最近就領教過。&#13;<br> 阿　虎</spanclass></p></body></html>