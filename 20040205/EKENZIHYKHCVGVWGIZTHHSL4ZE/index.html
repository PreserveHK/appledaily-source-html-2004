<html><header><meta charset="utf-8"><title>羊嫂情陷華南校花　蜜運三年<br>張錦程、張延秘密結婚</title></header><body><h1>羊嫂情陷華南校花　蜜運三年<br>張錦程、張延秘密結婚</h1><p>踏入猴年，娛樂圈又傳出喜訊！早年在《歡樂今宵》扮羊嫂（祥嫂）扮到出晒位的張錦程，原來已於本周日跟華南理工前學員、「翻版周海媚」張延在港註冊結婚。</p><p>華南理工學員出身、曾是無綫花旦的張延，樣子甜美且身材標青，被喻為「翻版周海媚」，出道以來不乏裙下之臣，可惜張延約滿無綫後不獲續約，惟有返內地繼續其演藝事業，從此在香港演藝圈銷聲匿迹。<br> &#13;<br> <spanclass>拍劇撻着愛火 &#13;<br> 然而張延原來跟扮「羊嫂」（祥嫂）扮到出晒位的張錦程交往了三年，張錦程早年約滿無綫後，主力內地市場，以致跟張延不時有工作上的接觸，並由拍檔發展成情侶，二人已於本周日（一日）在香港註冊結婚，正式成為夫妻。&#13;<br> 昨日記者在香港金鐘婚姻註冊處，發現三十三歲的張延，在上月十六日跟現年三十七歲的張錦程排期註冊，記者昨日致電恭喜張錦程，他說：「九五年我同鄭丹瑞返內地拍旅遊特輯《繞着神州走》嘅時候，有機會同張延合作，但當時我哋重未拍拖，直至幾年前我哋一齊喺內地拍劇，大家再次見番先至走埋一齊。我哋上個月排期，今個月一號註冊，𠵱家重未決定喺唔喺香港擺酒，因為要請嘅親戚朋友實在太多。」<br> &#13;<br> <spanclass>劉玉翠好羨慕 &#13;<br> 至於張錦程於演藝學院的同學劉玉翠和關寶慧，很戥張錦程高興，劉玉翠笑說：「我知佢哋拍拖，但估唔到咁快結婚，我亦都未收到佢哋嘅喜帖，見到啲同學一個一個咁成家立室，自己都流晒口水㖭！」關寶慧在電話中說：「我恭喜佢長做長有，白頭到老、永結同心！」&#13;<br> 採訪、攝影：梁錦雯、戴彩煥</spanclass></spanclass></p></body></html>