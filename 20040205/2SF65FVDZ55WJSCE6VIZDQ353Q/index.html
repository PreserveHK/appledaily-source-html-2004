<html><header><meta charset="utf-8"><title>被爆愛蒲深圳　直認性生活好掂<br>小春：男人老狗梗係啪啪聲</title></header><body><h1>被爆愛蒲深圳　直認性生活好掂<br>小春：男人老狗梗係啪啪聲</h1><p>陳小春近日雖被周刊報道指其個唱票房欠佳，但前晚他仍有心情到銅鑼灣選購板仔衫，再到商台接受吳君如訪問。君如更踢爆小春常到深圳玩樂，談到其性生活時，小春竟說：「男人老狗梗係啪啪聲啦！唔通軟瀨瀨、腍謝謝咩？」</p><p>陳小春前晚偕同兩名助手前往銅鑼灣景隆街一間樓上舖，選購板仔衫，可惜他在店內挑選了大半個小時，仍然空手而回。其後小春即登上保母車直奔商台，接受吳君如主持的節目訪問，其間他在商台的停車場發現有記者在場時，即使天寒地凍仍十分好火的小春對記者呼喝說：「走啦！狗！」<br> &#13;<br> <spanclass>父親住內地 &#13;<br> 君如前晚在其節目中，大爆小春與杜汶澤經常到深圳玩樂，但小春說：「我老竇住喺內地㗎，我去係考察吓，過年期間內地、深圳消費有成幾百億。」而在節目臨完結前，君如突然問到小春的性生活狀況，小春說：「都OK㗎。」被問到一星期會有多少次性行為時，小春說：「我冇計嘅，睇心情啦。」&#13;<br> 昨日小春再往商台接受訪問，談到君如前晚問及其性生活時，小春曾以拍枱回應，意指自己的性生活「掂到啪啪聲」，小春即笑說：「男人老狗梗係啪啪聲啦，唔通軟瀨瀨、腍謝謝咩？」再問小春是否已有性伴侶？他說：「人哋咁問我，梗係話正常啦。」<br> &#13;<br> <spanclass>認票房欠佳 &#13;<br> 此外，昨日有報道指小春個唱票房欠佳，小春說：「唔賣得都冇辦法，得一個人睇都要做。」他又透露其個唱的舞台會以長城為布景，而他就會穿上龍袍扮皇帝，更有舞蹈員扮演後宮佳麗。問到其個唱成本會否十分昂貴時，小春即寸港府去年以一億元包底搞「維港巨星匯」一事，他說：「台上乜嘢都貴，最平就係我，政府花幾億請埋啲人，個個扮晒嘢，我又唔係嚿石頭，總之做番自己風格。」&#13;<br> 採訪、攝影：駱華齡、娛樂突發組</spanclass></spanclass></p></body></html>