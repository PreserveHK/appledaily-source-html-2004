<html><header><meta charset="utf-8"><title>WarGame發燒友測試感應射擊槍震到頭暈暈</title></header><body><h1>WarGame發燒友測試感應射擊槍震到頭暈暈</h1><p>不經不覺又到9月尾，又係到郊外打WarGame嘅最佳時節。但你有無諗過原來WarGame唔一定要喺室外進行，都可以有真實戰爭效果呢？日本最近新推出嘅紅外線射擊組合，玩家透過頭戴的接收器頭箍，感應敵方的出沒範圍，而伺機作出反擊行動。緊張程度或許各人有異，但至少玩完之後可以出番一身汗，最適合唔願被太陽曬但又想打WarGame嘅女士作為瘦身用途。約埋三五知己齊齊喺室內開戰，享受吓高科技戰爭嘅快感啦！&#13;<br>記者：何善華&#13;<br>攝影：蔡鴻雯　&#13;<br>鳴謝：TeamwellDevelopmentLtd.（26131551）</p><p>以往推出的紅外線射擊組合大多只會在被擊中後發出聲響或者着燈，真實感欠奉。但今次由日本TOMY推出的新系紅外線感應射擊組合，除了包括一支約45cm長的射擊槍外，還有一個特別設計嘅紅外線接收器頭箍，只要被敵方發現時，接收器頭箍便會長響，表示已被人成功狙擊。若敵方開槍後，頭箍會自動震盪及閃燈響鳴，表示中槍。震盪力非常強勁，對戰雙方每位隊員均有10次被擊中的機會，而當其中一方被射中超過10次以上，接收器便會發出長響訊號以表示遊戲結束。</p><p><spanclass><fontstyle>結構大解畫  </fontstyle></spanclass></p><p><spanclass><fontstyle>戰前形勢分析  &#13;<br> 為咗試驗一下呢支高科技紅外線射擊槍係咪堅料，我哋一於搵咗四位WarGame發燒友進行「試Game大挑戰」。在物色戰爭場地時，四位發燒友異口同聲表示最好喺一間密室斗屋內盡情玩。四人分成兩批隊伍，「綠營」負責守營丁屋範圍，而「藍營」則扮演侵略者角色。戰事雖然與野外WarGame的荷槍實彈有所不同，但只要事前安排好場地和角色扮演，再營造戰爭前的肅穆氣氛，緊張程度絕不比真的WarGame遜色。&#13;<br> &#13;<br> 日期：2004年9月19日（星期日）&#13;<br> 時間：下午5時&#13;<br> 場地：屯門掃管笏村一幢三層丁屋&#13;<br> 人物扮演：Vincent、Eva（綠營）小劉、BB（藍營）</fontstyle></spanclass></p><p><spanclass><fontstyle>一二三，Action衝呀‧‧‧  &#13;<br> <spanclass><fontstyle>密謀圍剿行動  &#13;<br> 侵略者藍營嘅小劉、BB準備好戰前工具，兩人調校「ChannelA」以示同一陣線，以免對戰時誤中副車，慘遭戰友誤殺而提早出局。</fontstyle></spanclass></fontstyle></spanclass></p><p><spanclass><fontstyle>深入敵方腹地  &#13;<br> 藍營嘅精壯猛男BB作為先鋒隊伍，爬越守圍森嚴的綠營陣地。幸好整個行動暫時未有被人發現。點知？因為頭頂嘅接收器頭箍未有響亮反應，否則就「出師未捷身先死」了。</fontstyle></spanclass></p><p><spanclass><fontstyle>高角度中伏倒地  &#13;<br> 咪以為BB嘅越牆行動一直未有人監視，狡猾嘅「綠營」守護Eva原來在二樓高台一早策劃好反擊部署，待BB一踏入丁屋半步，二話不說便長開連環發炮，BB第一時間中伏暴斃，不支倒地，就這樣「藍營」便首先輸一分。</fontstyle></spanclass></p><p><spanclass><fontstyle>戰戰兢兢兩頭望  &#13;<br> 另一位「綠營」嘅守衞Vincent就負責室內的保安行動，不時四處巡邏。還躲在陰影處隨時第一時間作衝鋒陷陣，還不時與Eva以「掩護形式」成功擊中「藍營」侵略者。</fontstyle></spanclass></p><p><spanclass><fontstyle>你重唔投降？  &#13;<br> 「綠營」嘅Vincent與「藍營」小劉在梯間相遇，小劉眼明手快對準Vincent，Vincent頭頂上的接收器頭箍即時We嘩鬼叫咁響個不停，小劉問Vincent投唔投降！睇見Vincent嘅手部動作就知道佢已輸咗一分啦。</fontstyle></spanclass></p><p><spanclass><fontstyle>WarGame無間道  &#13;<br> 戰事嘅另一邊廂，「藍營」嘅BB正在追捕「綠營」守衞Eva。可憐BB懵懵懂懂，還以為可以捕捉到Eva嘅蹤影，成功搶回一分。只可惜佢唔留意身後嘅Eva正準備遠距離瞄準自己，當發現時接收器頭箍又再一次為他響鳴。</fontstyle></spanclass></p><p><spanclass><fontstyle>室內巷戰  &#13;<br> 戰事最激烈嘅一場，就係呢場發生喺屋外走廊的四人對峙巷戰，因為當時大家都只得4至5次嘅壽命。這場終極WarGame決定了戰爭的勝出者誰屬，最搞笑係「綠營」嘅Vincent曾經偷雞嘗試用手遮蔽接收器頭箍，以為可以避開紅外線接觸，但奸詐行動一樣敵不過高科技產品嘅精密設計，莫非背後有埋藍芽裝置？</fontstyle></spanclass></p><p><spanclass><fontstyle>戰後結果滙報  &#13;<br> 經過咗長達45分鐘的室內WarGame後，最後「綠營」守衞者以2分之差險勝「藍營」侵略者，成功地繼續保守丁屋的控制權。而「綠營」嘅Vincent及Eva成為戰爭中的勝出者。</fontstyle></spanclass></p><p><spanclass><fontstyle>練眼界自玩杯靶套餐  &#13;<br> 想打WarGame但又想自己嘅射術可以精湛一點，一於買番套獨樂樂射擊套餐練習一番先啦！射擊套餐包括一支槍、接收器頭箍連活動杯靶，玩家要瞄準前置感應器，成功擊中後杯靶上其中一隻小杯便會自動彈起約12cm高，然後轉盤又會將下一個小杯轉到中間位置，直至擊中五隻小杯後方為勝出。&#13;<br> &#13;<br> 售賣點：JCShop&#13;<br> 查詢：31022783　&#13;<br> 地址：銅鑼灣時代廣場833舖</fontstyle></spanclass></p><p><spanclass><fontstyle>前英軍教官：長期「腦震盪」失樂趣  &#13;<br> 曾於84至96年間任華籍英兵學堂訓練官的Benson表示，早幾年曾經試過喺尖沙嘴新港中心嘅室內WarGame場玩紅外線射擊遊戲，當時嘅遊戲設計係要玩家穿上接收器電子戰衣，當射擊槍擊中對方後，電子戰衣便會震盪，其原理與這個紅外線射擊槍相同。但Benson認為玩家長時間頭戴震盪力頗為「震撼」的接收器頭箍，會產生輕微頭眩而失去玩樂樂趣。姑勿論遊戲氣氛是否與真實嘅WarGame比下去，但頭顱震得多亦不會對身體有益。</fontstyle></spanclass></p><p><spanclass><fontstyle>發燒友戰後有感  &#13;<br> 對於呢套全新紅外線射擊槍組合嘅感覺，當然要問番啱啱激戰連場嘅四位WarGame發燒友，並以100分為滿分對遊戲嘅「刺激度」及「反應度」作出不同評分。</fontstyle></spanclass></p></body></html>