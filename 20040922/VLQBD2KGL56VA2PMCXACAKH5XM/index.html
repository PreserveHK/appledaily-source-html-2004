<html><header><meta charset="utf-8"><title>數碼影音：<br>PENTAX700萬像素細機至IN功能古典Look</title></header><body><h1>數碼影音：<br>PENTAX700萬像素細機至IN功能古典Look</h1><p>今期輕便式數碼相機由600萬像素，再推進至700萬像素，繼SONY及CANON陸續推出新機之後，再輪到專出輕便式DC嘅PENTAX出手，新作Optio750Z作為廠方輕便式DC嘅大阿哥，雖然功能凌駕一眾師弟師妹，但外形就充滿60、70年代懷舊風情，一於新功能、古典Look，玩到你心郁郁！&#13;<br>&#13;<br>記者、攝影：劉耀祥　ImageGirl：Cody</p><p><b> Optio750ZProfile</b> &#13;<br> 感光元件：741萬像素CCD（有效像素700萬）&#13;<br> 顯示器：1.8吋/13.4萬像素&#13;<br> 鏡頭焦距：37.5-187.5mm&#13;<br> 變焦：5倍光學/8倍數碼&#13;<br> 記憶儲存：SD卡&#13;<br> 電池：專用充電池&#13;<br> 體積：100×61.5×42mm&#13;<br> 重量：255g&#13;<br> &#13;<br> 近期數碼相機大吹懷舊風，Panasonic、Leica、EPSON都紛紛推出菲林機外形嘅DC，不過價錢就非一般用家所能負擔。而PENTAX新作Optio750Z亦大玩懷舊Feel，之但係價錢就相宜得多，$4,990就有交易，平平哋都可以玩懷舊FeelDC！</p><p><spanclass><fontstyle>半專業級機身外形  &#13;<br> PENTAX一向以卡片式機種稱霸DC界，不過今次Optio750Z就截然不同，似足半專業級機種。機身披上一塊類似皮革嘅膠面，具有防滑作用之餘更令外形Grand得多，帶有濃厚古典菲林機風味。750Z更係PENTAX首部內置700萬像素CCD機種，最高可拍攝3,056×2,296像素相片，曬8R相片都綽綽有餘。而750Z操作上亦反應爽快，不論最近嘅0.02m超微距，定開盡187.5mm嘅5倍光學變焦，對焦反應都相當敏捷，儲存20MB大嘅TIFF格式相片約20秒左右，雖未算十分出色，不過仍可接受。而更加入270度扭擰芒，對喜歡扭擰芒嘅用家嚟講就更啱心水。</fontstyle></spanclass></p><p><spanclass><fontstyle>做個專業測光表  &#13;<br> Optio750Z規格上已經有資格進入高階機級別，不過功能上亦冇遺忘一眾玩家，機內玩意相當多，想認真影靚相定大玩特別效果，都一樣有齊。當中最搞鬼乃測光表功能，首先設定由6-6400嘅ISO，之後就可以將750Z變做測光表，要幾多快門光圈話晒畀你知，不過只限測光，影相嗎？請撥去其他模式。而另一得意功能乃濾光鏡功能，內置8種顏色濾光鏡，想影唔同效果都得，再加多塊「Soft鏡」畀你，影女仔肯定錫晒你。另外想玩駁相亦有計，750Z嘅Panarama及3D功能都係玩駁相，想影360度大迴環，定左右門神都冇問題。</fontstyle></spanclass></p><p><spanclass><fontstyle>高像素細機大晒冷  &#13;<br> 想換咗手上部細像素機，試吓再高萬像素細機嘅「食」力，唔難！因為市面上亦都有其他廠商推出600萬及700萬像素機種，一樣有得揀！</fontstyle></spanclass></p><p><spanclass><fontstyle>傳統風格　SONYDSCP150  &#13;<br> 傳統SONYP系外形，不過像素就升至741萬，無論係咪SONYFans都會畀佢細小機身吸引到！&#13;<br> 規格：741萬像素CCD、MemoryStickDuoPro、專用充電池、3倍光學變焦、1.8吋芒&#13;<br> $3,990（c）</fontstyle></spanclass></p><p><spanclass><fontstyle>專業細機　CANONG6  &#13;<br> CANONG系列最新力作，主攻半專業級機種，機身輕巧，用開G系列用家相信會增添親切感。&#13;<br> 規格：740萬像素CCD、CompactFlash、專用充電池、4倍光學變焦、2吋芒&#13;<br> $4,980（a）</fontstyle></spanclass></p><p><spanclass><fontstyle>入門靚機　CANONS70  &#13;<br> 除G6之外，另一新作S70比G6更輕巧，同樣具有740萬像素，主打輕便式高質素靚相市場。&#13;<br> 規格：740萬像素CCD、CompactFlash、專用充電池、3.6倍光學變焦、1.8吋芒&#13;<br> $4,480（a）</fontstyle></spanclass></p><p><spanclass><fontstyle>金屬機身　富士E550  &#13;<br> 機身小巧嘅E550，採用金屬機身，厚度只有34mm，用上SuperCCDHR感光元件，像素達630萬。&#13;<br> 規格：630萬像素CCD、xD卡、兩粒2A電池、4倍光學變焦、2.1吋芒&#13;<br> $3,780（b）</fontstyle></spanclass></p><p><spanclass><fontstyle>40連發　富士F810  &#13;<br> 與E550一樣，同具有630萬像素CCD，提供P/A/S/M拍攝模式之外，更可進行40張連續拍攝。&#13;<br> 規格：630萬像素CCD、xD卡、專用充電池、4倍光學變焦、2.1吋芒&#13;<br> $4,280（b）</fontstyle></spanclass></p><p><spanclass><fontstyle>查詢  &#13;<br> （a）DCPower（23846698）&#13;<br> （b）富士攝影器材（24063223）&#13;<br> （c）SONYHK（23452966）&#13;<br> &#13;<br> <b> 同場加映：</b> &#13;<br> <spanclass><fontstyle>孖生卡片機S50/S5I  &#13;<br> Optio750Z乃PENTAX重頭機種，不過PENTAX亦未有「忘本」，同時亦發表兩部卡片式新機OptioS50及OptioS5I，兩款新機外形大同小異，一貫PENTAX銀色卡片機風格。功能上則同為500萬像素CCD及3倍光學變焦，5.8-17.4mm（相等於35mm相機35.6-107mm）焦距。而且亦有近10種場景及濾光鏡功能，錄音以及無限拍片功能。而兩者所不同的就在於電池及體積上，其中以S5I嘅84×52×20.5mm體積略為細及薄，不過就只可以使用原廠充電池，比起S50可使用兩粒2A電池就略欠靈活性。</fontstyle></spanclass></fontstyle></spanclass></p><p><spanclass><fontstyle>OptioS50Profile  &#13;<br> 感光元件：536萬像素CCD（有效像素500萬）&#13;<br> 顯示器：1.25吋&#13;<br> 鏡頭焦距：35.6-107mm&#13;<br> 變焦：3倍光學/2.6倍數碼變焦&#13;<br> 記憶儲存：SD卡&#13;<br> 電池：兩粒2A電池&#13;<br> 體積：89×58.5×26mm&#13;<br> 重量：180g________</fontstyle></spanclass></p><p><spanclass><fontstyle>OptioS5IProfile  &#13;<br> 感光元件：525萬像素CCD（有效像素500萬）&#13;<br> 顯示器：1.25吋&#13;<br> 鏡頭焦距：35.6-107mm&#13;<br> 變焦：3倍光學/4倍數碼&#13;<br> 記憶儲存：SD卡&#13;<br> 電池：專用充電池&#13;<br> 體積：84×52×20.5mm&#13;<br> 重量：120g</fontstyle></spanclass></p><p>PENTAX&#13;<br> 查詢電話：29262987</p></body></html>