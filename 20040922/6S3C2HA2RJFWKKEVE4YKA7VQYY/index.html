<html><header><meta charset="utf-8"><title>艾美收視狂跌兩成</title></header><body><h1>艾美收視狂跌兩成</h1><p>第五十六屆艾美獎已經曲終人散，噚日電視台啱啱公布咗今屆頒獎禮嘅收視人數，只係得一千四百萬觀眾，係自一九九○年嘅一千二百三十萬觀眾人次以嚟最低嘅一屆，而且亦比上年嘅人數跌咗二十二個巴仙，認真失威。另外，馬田辛（MartinSheen）同《人在江湖》女主角伊迪菲歌（EdieFalco）等藝人會捐出佢哋嘅服飾作慈善拍賣。</p></body></html>