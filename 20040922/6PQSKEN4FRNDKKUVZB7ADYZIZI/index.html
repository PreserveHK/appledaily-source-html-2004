<html><header><meta charset="utf-8"><title>入學攻略：<br>小孩須尊重父母面試忌蝦蝦霸霸</title></header><body><h1>入學攻略：<br>小孩須尊重父母面試忌蝦蝦霸霸</h1><p>每個家長都希望子女入讀心儀小學，不過無論直資或私立小學，面見表現非常重要，直接影響取錄機會，因此家長們便各出奇謀為孩子準備，參與各類興趣班、報讀模擬面試班等。但原來這類催谷有時反而會為孩子帶來壓力，對講求臨場發揮的面見反而得不償失；相反處處表現融洽的親子關係，成功率可能會更高。&#13;<br>記者︰陳漢威&#13;<br>攝影︰蔡鴻雯&#13;<br>鳴謝︰維思教室、ChurchillChamber提供資料</p><p><spanclass><fontstyle>個案1&gt;&gt;&gt;  &#13;<br> 孩子：璟鎌&#13;<br> 面試形式：輕鬆玩遊戲&#13;<br> 準備心得：生活細節着手，培養閱讀興趣&#13;<br> 結果：1Take過考入聖瑪加利&#13;<br> &#13;<br> <b> 待人有禮守規矩</b> &#13;<br> 「我唔希望畀仔仔咁大壓力，面試之前只係同佢練習一啲簡單對答，例如佢自己個名、父母嘅職業等。」關先生沒有像其他家長一樣催谷子女，反而鼓勵兒子接受循序漸進的教育及培養閱讀興趣，在自然環境下學習，結果兒子璟鎌在面見中1Take過，成功入讀聖瑪加利男女英文中小學。「𠵱家小學面見多數都以輕鬆嘅遊戲模式嚟觀察小朋友表現，以往嚴肅嘅對答形式已經過時，所以其他家長應該喺小朋友嘅生活環節上着手，例如教佢哋要有禮貌，有規矩、識得尊重其他人等，好過催谷佢哋背誦答案。」</fontstyle></spanclass></p><p><spanclass><fontstyle>個案2&gt;&gt;&gt;  &#13;<br> 孩子：漢聰&#13;<br> 面試形式：攤位遊戲&#13;<br> 準備心得：多溝通，着重親子關係&#13;<br> 結果：多間私校取錄，最終選擇聖瑪加利&#13;<br> &#13;<br> <b> 多關懷增自信</b> &#13;<br> 「我一直最怕傳統嘅填鴨式教學，加上之前為仔仔入學，曾經遇過唔少得人驚嘅面試方式，所以更加唔會為求入名校，而夾硬要仔仔參加興趣班或者接受面試操練。」從加拿大回流的何太，孩子剛回港時不懂中文，她便刻意安排他入讀中文幼稚園，讓他適應新生活，她也非常贊同親子關係融洽是成功獲得學校錄取的主要原因，雖然兒子漢聰獲得多間私校取錄，但仍選擇入讀聖瑪加利男女英文中小學。「生活上應該多了解同接觸小朋友，同佢哋多作溝通同關懷，自然會令孩子有禮貌之餘，亦可以增加佢哋嘅信心。」</fontstyle></spanclass></p><p><spanclass><fontstyle>專家意見  &#13;<br> <spanclass><fontstyle>尊重父母最重要  &#13;<br> 至於另外兩位家長黃太及周太討論時表示，對孩子日常教育重要之餘，最重要是家長本身也要充份認識校方的教學理念，是否適合孩子的性格及專長等，讓校方覺得家長是有誠意與學校長時間合作，共同培育孩子。聖瑪加利譚張潔凝校長則認為︰「孩子的語文、數字、體能、藝術等能力雖然重要，但更重要是要看孩子是否懂得尊重父母。」</fontstyle></spanclass></fontstyle></spanclass></p><p><spanclass><fontstyle>簡介資料冊顯關懷  &#13;<br> 「家長最好可以為小朋友喺正式面試前準備一本簡介資料冊，列出晒小朋友嘅成績、課外活動、家庭生活概況等，除咗可以令校方對小朋友多點了解外，更可以讓校方感到家長對孩子成長的關懷。」維思教室Wendy表示，家庭、學校、小朋友三方面了解和合作十分重要，足以提高孩子的取錄機會。</fontstyle></spanclass></p><p><spanclass><fontstyle>家教須與學校配合  &#13;<br> 「其實現時名校最着重小朋友禮貌同家教兩方面，小朋友可以做到呢兩點其實已經好優勝，因為𠵱家好多父母都縱慣啲仔女，造成佢哋乜人都唔驚，重會經常蝦媽咪同爸爸，絕對會影響佢哋入名校嘅機會。」ChurchillChamber負責人Annie表示，現時的模擬面試班除了要着重培訓孩子各方面的能力外，更重要是家長在家教方面的配合。</fontstyle></spanclass></p><p><spanclass><fontstyle>面見貼士  &#13;<br> <spanclass><fontstyle>聖瑪加利男女英文中小學  &#13;<br> 查詢：23966675&#13;<br> 1.天主教徒及校友均獲加分。&#13;<br> 2.攤位形式測試孩子在語文、數字、體能、音樂能力。&#13;<br> 3.觀察小朋友在各方面的表現，了解家長是否贊同學校的辦學理念。</fontstyle></spanclass></fontstyle></spanclass></p><p><spanclass><fontstyle>拔萃男書院小學部  &#13;<br> 查詢：26244292&#13;<br> 1.着重家、校及小朋友三方面合作。&#13;<br> 2.孩子須衣着整齊，父母服飾最好以西裝及套裝為主。&#13;<br> 3.有運動或才藝測試。</fontstyle></spanclass></p><p><spanclass><fontstyle>聖保羅男女（堅尼地道）小學  &#13;<br> 查詢：25261882&#13;<br> 1.家長須對孩子有充份認識。&#13;<br> 2.小朋友表現活潑、自信、健康。&#13;<br> 3.家長須熟習校方教學理念。</fontstyle></spanclass></p></body></html>