<html><header><meta charset="utf-8"><title>夏Tee巡禮DaveWhite波鞋油畫着上身</title></header><body><h1>夏Tee巡禮DaveWhite波鞋油畫着上身</h1><p>又到夏天，又是短袖Tee出動嘅時候，炎炎夏日，得幾件Tee又點會夠！重想入貨但係又未諗到買乜款好？又驚嗰幾個大熱牌子太濫，容易同人撞？以下介紹嘅品牌及款式全部為剛到港，以及有新嘅本地街牌及重出江湖嘅ProjectDragon！當中更有大熱嘅DaveWhite波鞋Tee。呢個夏天，重驚唔夠Tee？	&#13;<br>記者：李崗華&#13;<br>攝影：梁翠妍&#13;<br>Model：豪</p><p><spanclass><fontstyle>英國波鞋畫家DaveWhite  &#13;<br> 大家可能尚未知DaveWhite係乜水，但有留意開波鞋嘅潮人，一定曾見過佢嘅作品。Dave未滿18歲就開個人畫展，當年受到利物浦詩人/藝術家AdrianHenri讚許，他很快就在藝術界中成名。Dave的另一項興趣是當DJ，他曾與一隊Breakbeat樂隊SurrealMadrid在歐洲巡迴演出，與FatboySlim、BasementJaxx等在音樂節中演出。想知多啲，可到以下網址參考：<ahref http:>www.codaagency.com 瀏覽。&#13;<br> Dave近年喜將自己喜愛嘅波鞋用油畫畫低，真迹更巴閉到喺著名拍賣行蘇富比拍賣，絕對身價不菲。Dave兄亦會將作品印於Tee上發售，令到一眾平民都可以接觸到。想知多啲可以上佢網站睇睇，網址：<ahref http:>www.davewhite.me.uk 。</ahref></ahref></fontstyle></spanclass></p><p><spanclass><fontstyle>ProjectDragon重現江湖！  &#13;<br> 年紀較輕嘅讀者可能唔知，ProjectDragon係由Stash、Futura及Blue3位創辦，但由於Blue不幸逝世，品牌因而喺潮界消失一段時間。今日，其餘兩位神枱級潮人Stash及Futura將ProjectDragon重出江湖，實行要將ProjectDragon重新帶上潮界！</fontstyle></spanclass></p><p><spanclass><fontstyle>新興土炮平靚正  &#13;<br> 別將本地街牌睇低，其實近幾年本地街牌的水準日漸提升，可以留意。DoubleDog今季就玩大熱嘅人像圖案，重要用上較偏的奇連伊士活及60年代美國歌手BuddyHolly，直情比日牌玩得更盡。而新晉本地街牌NowCommand就以愛因斯坦圖案Tee應戰。</fontstyle></spanclass></p><p><br> &#13;<br> <b> 售賣點：</b> &#13;<br> a）Dusty（2789178）太子聯合廣場1樓120B舖&#13;<br> &#13;<br> b）DoubleBrother（23116790）尖沙嘴加連威老道71號1樓&#13;<br> &#13;<br> c）NowCommand（23167738）尖沙嘴嘉蘭圍18號閣樓</p></body></html>