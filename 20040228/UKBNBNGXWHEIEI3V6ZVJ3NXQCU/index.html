<html><header><meta charset="utf-8"><title>爆機狂迷：為XBOXLIVE鋪路<br>《鐵騎大戰》5對5打餐懵</title></header><body><h1>爆機狂迷：為XBOXLIVE鋪路<br>《鐵騎大戰》5對5打餐懵</h1><p>嚟緊4月機迷將會有全新玩法嘅XBOX，事關籌備多時嘅XBOXLIVE將會啟動，讓機迷隨時都可以搵到伴打機，至於XBOXLIVE第一款嘅重頭戲《鐵騎大戰》，亦已經預備妥當，除咗追加大量新機體及遊戲內容外，更設有一個超真實嘅大型控制器，玩落就好似將街機搬返屋企一樣咁過癮。&#13;<br>&#13;<br>記者：許福合　攝影：梁翠妍　ImageGirl：Fion</p><p>賽車用軚盤，揸飛機用控桿，而玩XBOX呢隻大作《鐵騎大戰》，就得用上一個大型控制器，像真度非常高，控制器上設有超過40個按鈕，分別負責機甲行動、攻擊及通訊，就好似坦克車駕駛艙一樣咁複雜！起初試玩時，都頗為擔心難以記得咁多按鈕嘅操作，不過因為遊戲畫面會顯示駕駛艙內部，並且會顯示玩家嘅操作，要上手並唔難。雖然控制器未設有震動功能，不過畫面會隨機甲走動而搖晃，亦頗有真實感，而最令玩家煩惱嘅係控制器佔位太多，玩得雖然過癮，但記住要預留多啲位擺放。</p><p><spanclass><fontstyle>機甲大激鬥  &#13;<br> 《鐵騎》係CAPCOM一款好創新嘅Game，早排好多機迷都玩過，而後繼篇《鐵騎大戰》作為XBOXLIVE嘅重頭戲，更係為咗網絡對戰而製作，除咗一般嘅故事模式外，另外還設有ConquestMode及BattleRoyal模式，前者就好似《Z高達》佔地得分玩法，而後者就係大逃殺網上版，眼見到嘅敵人要盡數清除，聽落就好簡單，但遊戲時隨時會有被擊中嘅危險，而且XBOXLIVE會記錄玩家嘅表現同官階，萬一戰死沙場就要重新玩過，所以控制器上特別設有逃生鍵，方便玩家棄甲走路！</fontstyle></spanclass></p><p><spanclass><fontstyle>網上對戰5打5  &#13;<br> 網上遊戲一向講求合作性、發揮團隊精神，而《鐵騎大戰》亦設有對戰模式，最多讓10個人作5對5戰鬥，除咗可以發揮最大攻防能力，更可以更換機甲駕駛，另外亦可交換遊戲取得嘅物品。另外，XBOXLIVE還支援語音對話，隨XBOXLIVE套裝附送對講耳機，只要利用控制器上嘅通訊鍵，就可以隨時與隊友商討最新戰情，決定下一步戰略。可能有新手會擔心上網玩會立即成為炮灰，小記就提議各位新手以隨碟附送《鐵騎》第一集先操弗自己，夠本錢先再上網應戰！</fontstyle></spanclass></p><p><b> 遊戲資料</b> &#13;<br> 遊戲類型：射擊＋動作&#13;<br> 對應機種：XBOX&#13;<br> 遊戲人數：1人（支援LIVE）&#13;<br> 行貨售價：$1,399（連專用控制器）&#13;<br> 開發商：CAPCOM&#13;<br> (c)CAPCOMCO.LTD&#13;<br> XBOXHK&#13;<br> 查詢電話：800964215</p></body></html>