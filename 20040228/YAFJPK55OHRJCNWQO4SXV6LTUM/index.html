<html><header><meta charset="utf-8"><title>新車速報：<br>豐田跑版7人車全車原廠大包圍<br>ToyotaAlphardSupremeSport3.0V6</title></header><body><h1>新車速報：<br>豐田跑版7人車全車原廠大包圍<br>ToyotaAlphardSupremeSport3.0V6</h1><p>時下走豪華舒適的大型MPV車，包裝配套可謂推陳出新，設備亦一啲都唔「行」！就正如呢部至新由汽車平衡進口商引入的豐田AlphardSupremeSport版本，車身引進原廠大包圍，全副跑格唔在講，配埋中排座椅的按摩設備，可謂內外兼備。&#13;<br>&#13;<br>記者、攝影：陳偉林</p><p><spanclass><fontstyle>加大碼18吋跑車軨  &#13;<br> 呢部新款豐田AlphardSupremeSport版本，稱得上係SportVersion，自然少不了全車原廠大包圍，又有一體式大型泵把連氣霸，以及車身兩旁裙腳、高置尾定翼連High-mount煞車燈，還有四輪加大碼18吋電鍍跑車合金胎軨、高聚焦Xenon頭燈同白光尾燈組合，如果話呢部係7人車，不如話佢係一部跑版7人車。&#13;<br> &#13;<br> <spanclass><fontstyle>中排椅配電動按摩  &#13;<br> 至於車廂鋪排，前後三排七座位組合，連帶車廂四周門壁，均以雙色真皮鑲嵌，中排重各自備有電動按摩功能，匹配左右雙電動趟門組合，坐得夠晒舒服，加上電窗、電鏡又有雙天窗配套，還有前後獨立恒溫冷氣，重預留有高級音響座編排，完全星級享受。&#13;<br> &#13;<br> <spanclass><fontstyle>電子避震走彎有力  &#13;<br> 新車沿用一台至頂級的3.0公升V6引擎，匹配有一套4前速自動波箱外，重有原廠電子液氣壓避震裝置，走彎起來可有十足的支持力，又有平穩舒適的行車感受，加埋四輪碟煞、ABS連EBD裝置，遇有突發的緊急情況下，部車會提供最高安全式保護！</fontstyle></spanclass></fontstyle></spanclass></fontstyle></spanclass></p><p><spanclass><fontstyle>靚仔車頭  </fontstyle></spanclass></p><p><spanclass><fontstyle>型仔車尾  </fontstyle></spanclass></p><p><spanclass><fontstyle>五星級車廂  </fontstyle></spanclass></p><p><spanclass><fontstyle>記者試後短評：濃厚跑味  &#13;<br> 一直不乏捧場客支持的豐田Alphard，不少汽車平衡進口商為要招徠，均投其所好推出不同版本；而呢部至新SupremeSport型號，既有富動感的外形包裝之餘，車廂陳設亦見濃厚跑車味道，令一輔原本走豪華舒適的八人MPV車，變得時尚又有活力。&#13;<br> &#13;<br> <spanclass><fontstyle>ToyotaAlphardSupremeSportProfile  &#13;<br> 引擎：2995ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：295/35R18DunlopLemans&#13;<br> 尺碼：4845×1830×1935mm&#13;<br> 軸距：2900mm&#13;<br> 車重：1860kg起&#13;<br> 新車售價：$379,000起&#13;<br> 車輛提供：歐日汽車（26201010）</fontstyle></spanclass></fontstyle></spanclass></p></body></html>