<html><header><meta charset="utf-8"><title>701收料站：德永佳仍有水位</title></header><body><h1>701收料站：德永佳仍有水位</h1><p>經紀黃上周話過，德永佳（321）雖然盈利倒退，但芬佬並冇離棄，皆因隻股最壞時候已經過去。結果隻股公布業績，盈利倒退28.5%至4.22億元，但股價仍然有得升，真係可喜可賀。&#13;<br> 公布業績後，德永佳管理層同分析員講，原材料棉花價格已經回落，接單情況亦OK，零售生意又比預期中好，派息比率亦唔低。結果真係留住芬佬既心，其他工業股真係要學吓嘢。&#13;<br> 德永佳噚日升4.7%，收6.60元，成交股數143萬股，金額938萬元，現水平較唔少分析員嘅目標價，仍有不俗上升空間，可以買些少。<br> &#13;<br> <spanclass>智庫偷步炒上 &#13;<br> 另外，經紀陳提及的智庫科技（8153），噚日突然開車，大升11%，收1.90元，成交股數急增至567萬股，金額993萬元。&#13;<br> 小初即刻問經紀陳係咪有其他新料？經紀陳話，智庫今日開記者招待會，廣邀證券界中人，推介新買入的湖南數碼電視平台業務，可能有人預先收到風，偷步炒上而已。&#13;<br> 慕容小初</spanclass></p></body></html>