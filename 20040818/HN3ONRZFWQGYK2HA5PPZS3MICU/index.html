<html><header><meta charset="utf-8"><title>新戲慶功繼續煲緋聞<br>祖名唔吼阿嬌阿Sa攝位</title></header><body><h1>新戲慶功繼續煲緋聞<br>祖名唔吼阿嬌阿Sa攝位</h1><p>房祖名、陳柏霖和Twins前晚出席電影《千機變II花都大戰》慶功宴，陳柏霖貪玩地推祖名到緋聞女友鍾欣桐（阿嬌）身邊，可惜祖名並不就範，一直只站在蔡卓妍（阿Sa）身旁，阿Sa開玩笑指自己才是祖名的目標人選。</p><p>房祖名、陳柏霖、Twins、吳彥祖、英皇老闆楊受成等，前晚在尖沙嘴出席電影《千機變II花都大戰》慶功宴，該片上映五天，已有約八百多萬票房，成績不俗。<br> &#13;<br> <spanclass>票房好互笠高帽 &#13;<br> 一班演員前晚在慶功宴上玩得興高采烈，在影合照時，陳柏霖貪玩地推祖名到緋聞女友阿嬌身邊拍照，但可惜祖名並不就範，一直只站在阿Sa身旁。不過陳柏霖卻否認推祖名到阿嬌身邊，他以國語說：「我沒有推祖名到阿嬌身邊。」阿嬌亦說：「係咩，我唔知喎！」阿Sa卻指祖名的目標其實是她，她說：「我知點解，因為有我吖嘛，大家誤會咗啦。」她明顯是替阿嬌解圍。&#13;<br> 而當祖名看到吳彥祖開香檳手勢利落，就有樣學樣，但卻開到亂七八糟，更將香檳噴到阿Sa耳朵，祖名事後感到不好意思，他說：「一陣會同阿Sa講番聲sorry嘅。」祖名和Twins更互笠高帽，指全靠對方該片才有好成績。阿Sa說：「好彩成績唔錯，我唔係票房毒藥。」<br> &#13;<br> <spanclass>下月出碟試反應 &#13;<br> 此外，祖名前晚頸上戴了一個玉墜，他說：「呢嚿係羊脂白玉，二十歲生日嗰陣，有位阿姨送畀我，可以辟邪。」問到其母林鳳嬌看過《千機變II》有何意見？他說：「媽咪睇完戲冇畀意見，佢唔講即係好，nonewsisgoodnews。」&#13;<br> 祖名又表示下月會出唱片，他說：「隻碟有十首歌係我編曲同填詞，我會睇吓張碟嘅反應後，先決定繼唔繼續唱歌。」&#13;<br> 採訪：何永寧&#13;<br> 攝影：仇志德</spanclass></spanclass></p></body></html>