<html><header><meta charset="utf-8"><title>三星E310傳統風味新機</title></header><body><h1>三星E310傳統風味新機</h1><p>三星嘅水貨機，每隔一頭半個月就會有新機登場，不過唔知係咪因為出機太密，令到部部新機都好似差唔多款咁。繼P510之後，呢部型號為E310嘅新機，睇外形真係冇乜驚喜，一貫三星傳統摺機Feel，全銀色機身加上機面兩盞LED燈，傳統到唔傳統，不過三星Fans相信都會照單全收。而功能上亦義無反顧地傳統；雙6萬5色彩芒、30萬像素鏡頭、40和弦。影相功能就有拍短片、連拍、夜攝及5倍數碼變焦，而且亦可設定來電大頭相。若果想玩吓影相、得閒拍吓片、又或者Send吓MMS，以$2,480呢個價位，加上三星牌頭，都有一定吸引力！	&#13;<br>記者、攝影：劉耀祥</p><p><spanclass><fontstyle>PROFILE  &#13;<br> 外芒：6萬5色/96×64像素&#13;<br> 內芒：6萬5色/128×160像素&#13;<br> 功能：40和弦、拍片、30萬像素鏡頭、Java、MMS、GPRS、紅外線&#13;<br> 制式：GSM900/1800雙頻&#13;<br> 備用時間：150-220小時&#13;<br> 通話時間：3.5-4.5小時&#13;<br> 體積：83.7×46.3×23.4mm&#13;<br> 重量：90g&#13;<br> 查詢：23800316（紅星電訊）</fontstyle></spanclass></p></body></html>