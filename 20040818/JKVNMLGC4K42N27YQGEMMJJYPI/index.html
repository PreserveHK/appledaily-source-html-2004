<html><header><meta charset="utf-8"><title>《大隻佬》《十面埋伏》齊報名<br>華仔挑戰奧斯卡叫雙飛</title></header><body><h1>《大隻佬》《十面埋伏》齊報名<br>華仔挑戰奧斯卡叫雙飛</h1><p>曾憑《全職殺手》及《無間道》報名角逐奧斯卡「最佳外語片」獎均未能成功入圍的劉德華，今年同時憑《大隻佬》及《十面埋伏》再度挑戰。華仔昨日說：「希望杜琪峰可以帶領《大隻佬》打入奧斯卡，為港人爭光。」</p><p>香港電影製片家協會每年均會在十一位理事如方逸華、洪祖星及向華強等人投票下，選出一齣港產片報名角逐奧斯卡金像獎頒獎典禮的「最佳外語片」獎，今年將會由劉德華主演的《大隻佬》代表香港，但過去分別憑《全職殺手》及《無間道》報名參戰均未能成功入圍的華仔，昨日表示今年再報名只會以平常心面對。<br> &#13;<br> <spanclass>同全世界競爭 &#13;<br> 其實每年都會有很多來自世界各地的電影報名角逐奧斯卡外語片獎，大會最後會選出五齣入圍電影，而內地方面，今年會提名張藝謀執導的《十面埋伏》，該片華仔亦有份演出，令華仔今年成為奧斯卡候選人之一的機會大大提高。&#13;<br> 華仔昨日說：「今年我已經是第三次有戲報名參加奧斯卡，之前兩部都入唔到圍，希望今年喺杜琪峰帶領之下，《大隻佬》可以有得入圍。信心方面，我只可以答：『都係咁啦！』因為我都唔知重有乜嘢對手同港片爭，不過如果入到圍我已經覺得好叻，因為全世界有咁多片爭呢個獎。如果入到圍，咁出年三月嘅頒獎禮我梗係會抽時間出席啦！」<br> &#13;<br> <spanclass>入圍亞太影展 &#13;<br> 雖然尚未知道華仔能否成功入圍奧斯卡，但華仔主演的《大》片則確定已入選角逐下月二十一日至二十五日在日本福岡舉行的亞太影展。&#13;<br> 除《大》片外，入圍的港產片還有張栢芝與吳彥祖主演的《旺角黑夜》及陳冠希與吳鎮宇演出的《無間道II》，角逐十五個獎項。影協主席洪祖星昨日與《大》片導演杜琪峰、劉德華、《旺》片主角吳彥祖、方中信及《無》片導演劉偉強等，齊齊出席在尖沙嘴洲際酒店舉行的亞太影展記者會。杜琪峰說：「有份入圍角逐係一件開心事，我好多謝電影公司老闆支持。」&#13;<br> 採訪：陳月萍　攝影：仇志德</spanclass></spanclass></p></body></html>