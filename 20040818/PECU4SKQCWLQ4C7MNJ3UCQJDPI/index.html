<html><header><meta charset="utf-8"><title>AV陳列室：最平6.8吋流動DVD機<br>$1,880玩埋MPEG4</title></header><body><h1>AV陳列室：最平6.8吋流動DVD機<br>$1,880玩埋MPEG4</h1><p>流動DVD機嘅價格，再次受到國產機嘅衝擊；今次發功嘅又係大陸名牌Shinco，6.8吋大芒設計嘅DVP-308，新機落場試價$1,880！重要對應埋現時最流行嘅MPEG4播放，高畫質LCD加源源不絕嘅MPEG4猛片，完全係另一種「睇」法！&#13;<br>記者：朱崇德&#13;<br>攝影：周旭文、朱崇德&#13;<br>ImageGirl：Ssizzy（StarAsia）</p><p>現時市面流動式DVD機可謂壁壘分明，5吋以上LCD屬大芒設計，日本牌子多數要上三、四千蚊價位，國產機則大多在$2,000餘元。Shinco自早年推出SDP-1731，是首部跌破$2,000的7吋流動式DVDPlayer，今次新版DVP-308就一樣以價錢平，再加功能齊取勝。&#13;<br> 一眼望落DVP-308，感覺是國產機一貫嘅設計，機身體積中等，同SDP-1731好似有幾分相似；機身厚度38mm，手感尚算OK，當打開LCD，行6.8吋TFT（4:3），真係幾闊落，相對AV場內一般同規格機都要$2,000至$4,000，感覺相當搶眼。</p><p><spanclass><fontstyle>睇MPEG4自錄電視  &#13;<br> DVP-308另一醒目賣點，就係廉價機中首部加入MPEG4播放功能；以往日本機只會在高檔機種先會加入此功能，今次國產機好明顯睇準現時一般數碼相機及攝錄機，開始興起玩MPEG4錄像，在軟件對應上的確有好大優勢。&#13;<br> 筆者試玩時，就以電腦直壓電視節目作MPEG4作測試，論畫質及音質，明顯是稍優於VCD，而且有非常接近電視嘅質素；以一張650MB容量嘅CD-R作計算，MPEG4格式閒閒哋可以錄到上1小時電視節目；對於熟用電腦玩家，流動式DVD機以後再唔係齋睇DVD一種咁單調。</fontstyle></spanclass></p><p><spanclass><fontstyle>聽MP3玩7聲場靚聲效  &#13;<br> DVP-308音效表現亦算唔錯，打開機蓋已內置有左、右聲道喇叭，而且重有3D聲效模擬功能，的確係臨場感十足；由於佢重對應埋MP3CD，所以特別加入了Rock、Pop、Live等7種音場功能，玩靚聲效都算幾多變化。本於國產機大件夾抵食原則，跟機重送有CarKit配件，只要插上汽車點火器，重可以做埋汽車流動影院，$1,880機價，真係冇乜投訴。</fontstyle></spanclass></p><p><b> PROFILE</b> &#13;<br> 屏幕：6.8吋TFT（4:3）&#13;<br> 使用時間：約3小時&#13;<br> 體積：178×140×38mm&#13;<br> 重量：880g&#13;<br> 對應碟種：DVD、DVD-R/RW、DVD+R/RW、MPEG4、AudioCD、MP3CD、CD-R/RW、KodakPictureCD&#13;<br> &#13;<br> ShincoHK　電話：23435042</p></body></html>