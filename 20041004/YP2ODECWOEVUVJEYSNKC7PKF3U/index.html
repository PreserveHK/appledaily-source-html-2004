<html><header><meta charset="utf-8"><title>愛心大使手記：<br>「蘋果愛心福袋」贈弱老</title></header><body><h1>愛心大使手記：<br>「蘋果愛心福袋」贈弱老</h1><p>政府落實由今個月開始，執行第二階段削減百分之五綜援金，唔少貧窮長者同大使呻，近期通脹令物價上升，重要面對臨削減綜援，令佢哋生活百上加斤。<br> &#13;<br> <spanclass>綜援再減百上加斤 &#13;<br> 其中七十三歲嘅許婆婆，同佢八十一歲嘅丈夫陳伯，靠綜援金維生，扣除基本租金、水電雜費之後，根本所剩冇幾，每日惟有夜啲去買餸，希望買啲平平哋嘅餸菜分幾餐慢慢食，若果要買米、醬油更加會周圍格晒價先敢買。&#13;<br> 為咗照顧弱勢社群需要，蘋果日報慈善基金早排特別發起「蘋果愛心福袋」關懷行動，向有需要嘅貧窮家庭同長者送上載滿豐富食物嘅福袋。<br> &#13;<br> <spanclass>減輕日常膳食開支 &#13;<br> 許婆婆兩老近排就曾經收到大使轉贈嘅愛心福袋，裏面有白米、花生油、豉油、罐頭同餅乾，有助減輕佢哋嘅膳食開支。&#13;<br> 呢排大使都不斷上門向弱勢家庭派贈食物福袋，為咗令更多有需要嘅貧窮家庭可以收到「蘋果愛心福袋」，大使喺度呼籲各位善長『有錢出錢，有貨出貨』，另歡迎非牟利社會服務機構轉介有需要個案。&#13;<br> 「蘋果愛心福袋」專戶捐款編號：C1345&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>