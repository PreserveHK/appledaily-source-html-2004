<html><header><meta charset="utf-8"><title>　　長毛變咗細路殺手 - 李八方</title></header><body><h1>　　長毛變咗細路殺手 - 李八方</h1><p>如果生得兇神惡煞，但又想同小朋友溝通，要跟長毛梁國雄學吓嘢。一副棺材加上一把都唔知幾耐先梳理吓嘅長髮，令呢個四十幾歲嘅「麻甩佬」火速同小朋友打成一片。近排係人都識嘅長毛，噚日下晝去咗牛頭角明愛社區中心主辦嘅話劇「圍睹維島立法會」，重即席接受一班小朋友訪問。&#13;<br> 小朋友好有興趣知道長毛媽咪有冇迫佢剪髮、為乜鍾意哲古華拉、點解國慶都要拎住個棺材去投訴（示威），有小朋友重好想知長毛叔叔副棺材究竟用嚟做乜。長毛就話，佢媽媽以前都唔想個仔留長頭髮，不過老人家已經去咗另一個地方，管佢唔到；國慶都要示威，皆因中國好多人枉死，或者坐緊監；帶棺材畀權貴睇，等佢哋唔好忘記呢啲問題。&#13;<br> （圖）小朋友對長毛（右）副棺材好有興趣，不停追問副棺材帶去國慶酒會做乜。&#13;<br> 區民傑攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>