<html><header><meta charset="utf-8"><title>籮霸捐助病童大獎表揚</title></header><body><h1>籮霸捐助病童大獎表揚</h1><p>成日四處留情嘅籮霸珍妮花洛庇絲（JenniferLopez），原來亦好有愛心。前日洛杉磯兒童醫院舉行大型頒獎禮，頒咗個人道大獎畀籮霸，據講籮霸經常捐錢畀醫院，又成日喺公餘時間探望醫院嘅病童，所以醫院今次就表揚佢。前日籮霸去攞獎時，以一套火紅DeepV晚裝上陣，搶鏡到不得了。</p></body></html>