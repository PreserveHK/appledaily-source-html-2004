<html><header><meta charset="utf-8"><title>艷陽下彈跳扣殺<br>黃金海岸免費玩赤沙印記</title></header><body><h1>艷陽下彈跳扣殺<br>黃金海岸免費玩赤沙印記</h1><p>青春劇《赤沙印記@四葉草.2》出爐喇，預計沙灘排球熱潮將更興盛。攝影師在拍照，小記開始兩頭跑幫手執波。然而浪漫的靚沙灘跑起來吮腳極費力，小記跑了兩轉已經開始索氣，場內練得一身細腰靚腹肌的球員依然彈跳扣殺得不亦樂乎。青春果然充滿活力，拖住滿肚肥肉的小記只好認老。&#13;<br>&#13;<br>記者：陳慧敏&#13;<br>攝影：陳盛臣、伍慶泉&#13;<br>Model：Bianca、Crystal（StarAsia）&#13;<br>鳴謝：香港排球總會</p><p>港隊的鄭美玲，芳齡「二十幾啦！」（唔肯講）初中開始打排球，三年前進軍沙灘排球界獲獎無數，暑假的本地球賽及進行中的香港沙灘排球巡迴賽，得分位列榜首。曾代表港隊與隊友茱迪到斯里蘭卡比賽奪冠。今天就找她跟拍檔黃慧芳，講講她們的「赤沙印記」。&#13;<br> &#13;<br> <spanclass><fontstyle>首次練習頭暈暈  &#13;<br> 講玩就當然開心，但練習至比賽水準就一定好辛苦。「記得第一次嚟練習，攝氏三十幾度，太陽好猛，練咗一陣就暈。撲沙撲到損手爛腳，腳板都爆到甩晒皮。」鄭美玲展示她那雙「復原」但依然有點像地圖的甩皮腳（覺得好肉酸，死都唔畀記者影相）。「香港嘅沙灘，好容易會踩到燒烤叉頭、玻璃碎之類，有次比賽中重成支魚蛋籤插入腳，即刻要退場，嗰次真係經典！」看她說的輕鬆又好笑，但想起她飛跳撲向魚蛋籤的情形，小記的雞皮已掉了一地。&#13;<br> &#13;<br> <spanclass><fontstyle>靚靚古銅膚色  &#13;<br> 介意公開腳板唔好意思講年齡，始終是個女孩子。望見她古銅偏黑的皮膚，以及面上的雀斑，真係做多少次Mask都補唔番。「算係一種付出同犧牲啦，不過每次成班人練習都好開心，而且可能共患難，如可贏得比賽會特別感動，加上我哋都覺得古銅色肌膚靚啲，咁又冇乜所謂囉！」</fontstyle></spanclass></fontstyle></spanclass></p><p><spanclass><fontstyle>「力量型」好拍檔  &#13;<br> 現職消防處首位女救護員的黃慧芳，加入沙灘排球隊一年，被隊友鄭美玲稱為「力量型」好拍檔，殺球有力目標準確，剛插沙撲了近二十個球回來的她索住氣笑說：「沙灘排球嘅難度高，體力消耗大，成功感都會特別大！」若想看她們的超水準表演，就識做去捧場啦！&#13;<br> &#13;<br> <spanclass><fontstyle>沙灘排球知多少：  &#13;<br> <b> 簡單賽例：</b> &#13;<br> 人數：2人隊制（也有3及4人賽制）&#13;<br> 場地面積：8×16米（一般室內排球場為8×18米）&#13;<br> 記分法：每球得分制，首兩局各21分，第三局15分。領先2分的為勝方。&#13;<br> 交換場地：首兩局雙方得分滿7分換場地一次，第三局每5分換場地一次，避免陽光、風向等影響的不公平狀況。&#13;<br> &#13;<br> 基本功一：沙灘排球規定只可以指關節「搥」球，以免排球飛得太快太遠，跑死對手。&#13;<br> 基本功二：初學者要學習「跑四角」，站在7×7米的四方形場地中間，「米」字形跑對角線，務求能在兩步之內追到落在每一個角落的排球。</fontstyle></spanclass></fontstyle></spanclass></p><p><b> 免費及私人場地：</b> &#13;<br> 暑假剛過，香港沙灘排球總會舉辦的訓練班也剛告結束，想玩埋一份就要留意總會的網址公布。想過手癮的，除了科技大學的「私家場」外，彩虹道遊樂場及黃金海岸的沙灘排球場均為免費借用，市民可向該區的康文署，以身份證預約，每張身份證借用2小時。&#13;<br> &#13;<br> 彩虹道遊樂場&#13;<br> 地址：新蒲崗彩虹道150號&#13;<br> 查詢：23517456</p><p>香港科技大學&#13;<br> 01年維園將網球場變為沙灘排球場進行《女子沙灘排球世界巡迴賽》，賽後1,600噸經IFVB查核過的細沙就運到科大去。嚴格而言，這場地連世界冠軍巴西隊都踩過。</p><p>屯門黃金海岸&#13;<br> 地址：黃金海岸近新咖啡灣&#13;<br> 查詢：24510304</p><p><b> 2004香港沙灘排球巡迴賽（彩虹道分站）</b> &#13;<br> 日期：現已展開，至10月24日。&#13;<br> 網頁：<ahref http:>www.vbahk.org.hk/ &#13;<br> （因天氣會影響賽程，詳情請電香港排球總會查詢27710293）</ahref></p><p><spanclass><fontstyle>沙灘排球基本裝備  &#13;<br> <b> 1.鮮豔排球</b> &#13;<br> 沙灘排球採用了鮮豔的顏色，讓選手在陽光下看清楚排球的轉向及位置。而且每隊只得兩人，所以球的體積也相對地小了一個碼。</fontstyle></spanclass></p><p><b> 2.兩件頭裝束</b> &#13;<br> 原來沙灘排球比賽對選手泳衣要求並不嚴格，女球員多穿背心形泳衣方便活動，或外加背心防走光，但原來近兩年流行的掛頸款泳衣，因為受力平均所以不易走位，也是安全之選。</p><p><b> 3.必備三寶</b> &#13;<br> 不是扮型，太陽眼鏡乃打沙灘排球必備，一來阻擋陽光傷眼，二來防止黏在球上的沙粒入眼，所以宜挑有弧度、比較貼面的款式。猛烈太陽直射下，容易曬傷及中暑，防曬準備必得做足，Cap帽也屬必備品。</p><p>店舖資料：&#13;<br> （A）中亞運動用品中心旺角通菜街50號A-B地下電話：23855779&#13;<br> （B）崇光百貨4樓運動部銅鑼灣軒尼詩道555號電話：28338338&#13;<br> （C）BILLABONG銅鑼灣時代廣場626號電話：25063118&#13;<br> （D）X-GAME銅鑼灣白沙道11號1樓電話：28818960</p></body></html>