<html><header><meta charset="utf-8"><title>韓國TDG-9920<br>最強至細壽司摺機</title></header><body><h1>韓國TDG-9920<br>最強至細壽司摺機</h1><p>過份！繼早前有韓國人將「五月糭」無厘頭申請為專利之後，最近佢哋又插手向日本嗰邊；韓國TDG剛推出一部號稱全球最細嘅影相摺機──TDG-9920，壽司機從此不再是日本及DC界之專利！唔好睇佢機身細細部，除26萬色彩芒、33萬像素鏡頭等基本功能齊全外，重加入非常搞鬼嘅報讀來電號碼、電子驅蚊同手指按摩等功能，論諗頭，好多大廠手機都未必係佢對手！&#13;<br>&#13;<br>記者：朱崇德&#13;<br>攝影：陳智良、朱崇德&#13;<br>ImageGirl：Tracy（StarAsia）</p><p>韓國TDG-9920號稱為全球最細影相摺機，機身體積僅有72×39×26.8mm、重95g，大小真係同嚿壽司差不多，雖然冇實質資料支持佢係最細，不過小記曾經巡視先達各舖，論小巧程度，當真是無機能出其右！而且價錢亦相當平，$1,480，摺機款真係算幾抵玩！&#13;<br> &#13;<br> <spanclass><fontstyle>外形勁玩潮爆DC  &#13;<br> TDG-9920是一部行GSM900/1800雙頻摺機，攞上手第一個感覺，手部觸感唔錯，Coating使用焗漆式設計，幾實淨；機款玩現時最流行的扮DCLook，都算潮得起！最鬼馬係佢玩CyberShotU系數碼相機（壽司DC）設計，拉開機面滑蓋，內藏一個33萬像素的CMOS鏡頭，而且拍攝功能相當全面，解釋度分為160×120、320×240、640×480Pixels三種模式，須知機身內置記憶體只有250KB，數碼相可大、可小，的確能為大家慳住使，至於其他拍攝功能還包括有閃光燈、對比度、相框及暖、冷、霧、灰色及反白等拍攝特效，以細機嚟講，做到咁多功能都已經相當高難度。</fontstyle></spanclass></p><p><spanclass><fontstyle>雙語來電報讀號碼  &#13;<br> 打開摺機蓋，按鍵使用傳統十字掣加數字鍵，再加「型」藍背光，設計都幾有大廠風範；不過更惹人注目的是那個約1.2?的LCD；論質素，26萬色TFT（176×220Pixels）絕對是中規中矩，睇相、打機感覺亦相當Sharp，不過由於機身尺寸所限，LCD實在過細，靚則靚已，但硬係有啲睇唔係幾慣！&#13;<br> 強勁聲音效亦是TDG-9920一大賣點！64和弦配合3D立體音效，簡直可以用「金鼓齊鳴」嚟形容；機面鏡頭兩側，設有一對立體聲喇叭，加埋耳筒位就做出3D立體效果！論音量，絕對是一般手機之上，小記曾用此機在餐廳接聽電話，兩張枱以外的食客都明顯感受到鈴聲的震撼，同機身細小的TDG-9920絕不成正比，真係霹靂無敵小喇叭！此外，摺機開關機蓋時都可以有鈴聲預設，感覺幾過癮，不過更體貼是來電時，會有來電號碼報讀功能，中文介面會報普通話、英文介面就報英文，唔使開蓋都知邊個打嚟，真係幾體貼。</fontstyle></spanclass></p><p><spanclass><fontstyle>手機按摩首度Crossover  &#13;<br> 手機內置的特殊功能，可以用絕對頂癮來形容；首推最有特色者是不同按摩功能，利用手機的震動功能玩按摩效果，真係只此一家！而且說明書內還有詳細的手握方法示範，並表示會有防止發睏、減少壓力同減少煩惱的效果。&#13;<br> 此外，機身還內置有驅蚊子功能；其實Java都曾有類似程式推出，原理同一般電子驅蚊器一樣，都是以超聲波達至驅蚊效果，相信幾有效！不過最令人驚訝處是內置程式，竟然可以細分為城市蚊同原野蚊，講真！相信這只是輸出功率的大小分別而已！</fontstyle></spanclass></p><p>紅星電訊&#13;<br> 電話：23800316&#13;<br> 地址：旺角先達廣場地下G93舖&#13;<br> &#13;<br> <spanclass><fontstyle>平價摺機精選  </fontstyle></spanclass></p><p>（a）星匯電訊	電話：23902680&#13;<br> （b）紅星電訊	電話：23800316</p><p><b> Profile</b> &#13;<br> 制式：GSM900/1800（雙頻）&#13;<br> 顯示器：26萬色TFT（176×220pixels）&#13;<br> 鏡頭：33萬像素（4倍數碼變焦）（160×120、320×240、640×480pixels）&#13;<br> 功能：64和弦3D立體聲、GPRS、WAP、7色LED、來電識別LED閃燈、電子驅蚊、手指按摩&#13;<br> 重量：95g&#13;<br> 體積：72×39×26.8mm</p></body></html>