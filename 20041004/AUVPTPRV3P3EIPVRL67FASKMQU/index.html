<html><header><meta charset="utf-8"><title>一味窩輪：貨比三家炒4441</title></header><body><h1>一味窩輪：貨比三家炒4441</h1><p>上周五，歐美股市升幅1.1%至2.6%。滙控（005）英美收市折合125.4與125.6元。英國收市前5分鐘有一大手1.71球易手，值2.14億元，少見，有嘢睇。&#13;<br> 滙控C輪：滙控上周五收124元，升1元。細價C輪9876大升19%，4441收43.5仙，升得1格，呢隻有權發達。&#13;<br> 3隻明年6月到期、槓桿率大嘅C輪中，4441最正，溢價3.4%，低過4445嘅5%。呢1.5個百分點差額，咪當唔係嘢，溢價如果相同，4441值63仙，高過現價45%。4441壽命、有效槓桿率、引伸波幅都贏4445，點解唔可以享有相同溢價？拍埋2172，又係贏晒。貨比三家不吃虧，炒4441可以賺得好勁。&#13;<br> 長和C輪：和黃（013）分拆和記環電有可觀特殊利潤，李嘉誠又不斷增持，明眼人都知道會有好戲跟尾。長和系有運行，炒C輪，長實輪揀2249或2197，和黃輪揀9132同9857。&#13;<br> 中電信C輪：中國網通上市腳步聲愈來愈近，中電信（728）等炒，買定C輪，對象一對，就係4499同2219。&#13;<br> 章盛</p></body></html>