<html><header><meta charset="utf-8"><title>騷靈之父James初到捷克</title></header><body><h1>騷靈之父James初到捷克</h1><p>前日騷靈之父JamesBrown去咗捷克首都布拉格開騷。原來開過無數次歐洲巡迴嘅James，從來都未試過喺捷克表演，難怪佢前日個騷，台下座無虛席。可能係第一次去當地嘅關係，七十一歲嘅James瞓身表演，絕無欺場，令觀眾拍爛手掌。</p></body></html>