<html><header><meta charset="utf-8"><title>松隆子列三條件考起男友</title></header><body><h1>松隆子列三條件考起男友</h1><p>相隔一年再出細碟《時之舟》嘅日本女星松隆子，前日接受咗日本電台TOKYOFM嘅現場直播訪問，隔住玻璃同一班fans見面。現正同結他手佐橋佳幸拍緊拖嘅松隆子，當被主持人問到幾時結婚時，佢就話暫時重未有考慮過喎。松隆子重話鍾意男人夠誠實、富幽默感同埋值得尊敬，唔知佳幸哥係咪有齊以上嘅優點呢？</p></body></html>