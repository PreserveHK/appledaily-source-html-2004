<html><header><meta charset="utf-8"><title>　　彤叔為選手遲到 - 李八方</title></header><body><h1>　　彤叔為選手遲到 - 李八方</h1><p>金銀貿易場噚日下晝五點，喺金鐘萬豪酒店舉行九十四周年紀念暨第三十九屆理事監事會就職典禮。金銀貿易場一年一度盛事，當然係星光熠熠，冠蓋雲集，不過，咁啱同特首董建華喺禮賓府舉行嘅歡迎中國奧運金牌運動員到港酒會，時間撞到正一正，所以搞到港交所主席李業廣成為最早到，亦係最早走人嘅嘉賓，佢未等金場個典禮開始，就急急腳走話要去酒會。&#13;<br> 至於主禮嘉賓彤叔鄭裕彤（圖）就好遲先到，亦係因為班金牌選手，事關佢哋去咗彤叔嘅舖頭幫襯，彤叔一盡地主之誼，送上紀念品並親自在舖頭招呼郭晶晶羅雪娟同田亮，搞到中環大混亂，結果，彤叔自己亦要成六點先去得到萬豪。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>