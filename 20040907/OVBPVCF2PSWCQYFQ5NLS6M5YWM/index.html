<html><header><meta charset="utf-8"><title>　　寶baby話選情唔影響營商 - 李八方</title></header><body><h1>　　寶baby話選情唔影響營商 - 李八方</h1><p>東亞銀行噚日舉辦咗個研討會，講上市公司嘅公司管治問題，順便推銷一下東亞旗下、專為上市公司及為企業提供服務嘅卓佳專業商務有限公司，東亞主席李國寶親自上場，介紹卓佳嘅服務範圍。&#13;<br> 會後，八方趁機問吓已經當選議員嘅寶哥哥對嚟緊立法會選舉有乜睇法，佢話自己都唔知結果會點。至於唔同嘅選舉結果，會唔會對本港嘅營商環境有不同嘅影響，佢話應該影響唔大喎。&#13;<br> 另外，李國寶今個月底，會跟埋銀行公會北上朝聖，佢話會同上面傾吓CDR（中國預託證券）問題。其實呢個話題，佢過去四年每次北上都有談及，唔知今次會唔會傾出成績。東亞銀行好有興趣喺上面發CDR上市呢！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>