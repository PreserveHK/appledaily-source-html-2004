<html><header><meta charset="utf-8"><title>　　的士司機力撐水燃技術 - 李八方</title></header><body><h1>　　的士司機力撐水燃技術 - 李八方</h1><p>香港地真係卧虎藏龍？有位自稱係業餘發明家嘅的士司機謝光宏，噚日同八方講，話佢經過多年自行反覆研究，終於掌握到一種最新嘅「水燃技術」理論。佢話原來水係可以燃燒嘅，重話𠵱家做好咗一部可燃燒水嘅鍋爐嘅部份零件，只要呢個鍋爐配合一個汽油蒸氣發電機，咁入水就能夠發電，用嚟做海水化淡、垃圾焚化之類乜都得。&#13;<br> 不過，佢話因為呢個研究嘅資金好龐大，所以好希望能夠有發電廠同佢合作，重話之前搵過科技大學、理工大學、中華電力同港燈，點知冇一間機構理佢。八方心諗，如果佢真係咁犀利，呢啲機構咪走晒寶？&#13;<br> （圖）自稱係業餘發明家嘅謝光宏噚日推介佢嗰套最新嘅水燃技術。	區民傑攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>