<html><header><meta charset="utf-8"><title>　　范太激動周德熙好玩 - 李八方</title></header><body><h1>　　范太激動周德熙好玩 - 李八方</h1><p>噚晚有線喺灣仔舉行最後一次嘅選舉論壇，各路人馬都利用機會攻擊對手，雖然上天有點不造美，忽然落起雨嚟，但係論壇火花不減。&#13;<br> 最有趣嘅係范徐麗泰，唔知係咪做得主席太耐，一有機會講嘢，就好高興，十分投入，有人笑佢好似做緊樣板戲，似邊個就心照。而坐喺佢旁邊嘅競選經理、前高官周德熙就更好玩，成日高舉支持范太嘅2號紙牌，過足選舉癮。&#13;<br> 范太咁激乃拜余大狀所賜，佢問范太會唔會要求平反六四？又提到天安門母親丁子霖，身為人大代表嘅范太即時沉唔住，高呼自己相信國家，又叫大狀尊重佢自由，真係令人側目。&#13;<br> 選舉真係各出奇招，喺九東就有位選民投訴話啲老人中心唔知做咗乜，佢屋企位老人家話想投大班，但係個口就話投二號，其實二號係陳鑑林，三號先至係大班，你話係咪好奇妙。&#13;<br> （圖）蔡素玉都幾唔話得，幫對手競選經理周德熙整裝。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>