<html><header><meta charset="utf-8"><title>Dbtel影音手機雙26萬彩芒任你拍</title></header><body><h1>Dbtel影音手機雙26萬彩芒任你拍</h1><p>04年Dbtel高階機種空群而出，上星期先介紹過兩部高階機種J1及J7，今日再輪到其「大佬輩」新機M7，規格上乃Dbtel中最強之機種，雙26萬色彩芒、30萬像素鏡頭、40和弦已經有足夠條件晉身高階之列，再加上內置SD插槽，令到M7功能大躍進，大玩拍片、聽歌兼睇片，想爭奪「影音一哥」之位絕非難事！&#13;<br>&#13;<br>記者、攝影：劉耀祥　ImageGirl：Cody&#13;<br>&#13;<br>上星期Dbtel兩部高階之作──J1及J7，已經令人有唔少驚喜，今次試玩M7，驚喜比J1及J7絕對有過之而無不及。首先外形設計唔再流於俗套，最重要就係造工上相當出色，近似鋼琴面質地令整部機升格唔少，十分切合其「大佬輩」身份，睇得出Dbtel生產手機功力已經不可同日而語。</p><p><br> &#13;<br> <spanclass><fontstyle>32MB拍足半個鐘  &#13;<br> 自Nokia6230主打流動影院之後，手機睇片即成今期熱門話題，今次DbtelM7亦大玩手機影音，除機內內置16MB記憶體，畀用家擺歌擺短片之外，更內置有SD/MMC插槽，支援MP3及MPEG4格式播放，睇戲都唔係問題。&#13;<br> M7拍片功能相當強勁，淨係無限時有聲拍片已經有排玩，拍攝一段一分鐘影片，約佔1MB空間，一張32MB記憶卡夠你拍足半個鐘。另外，拍片都有13種特別效果畀你揀，實在係新一代手機「拍片王」！而播放影片流暢度就交足功課，未有任何窒礙畫面出現。配合Dbtel「傳統」嘅雙喇叭設計，就算聽MP3唔插耳筒都一樣夠聲，重係冇拆聲個隻！</fontstyle></spanclass></p><p>■雙喇叭可直接播放MP3，唔插耳筒都照聽得。</p><p><br> &#13;<br> <spanclass><fontstyle>閂埋機一樣照影  &#13;<br> M7嘅30萬像素鏡頭玩拍片就認真好玩，不過影相方面一樣唔弱，M7內、外芒都用上26萬色彩芒，睇相效果就夠光夠清，若果再提高顯示器解像度就真係更加Perfect。而且唔揭開機都一樣影得之餘，亦有13種特別效果及15張連拍，玩意夠晒多。但作為Dbtel最高級機種，單憑影相拍片亦必夠，M7亦內置收音機功能，支援JAVA、GPRS、40和弦等功能一大堆。另外，M7於操作介面上亦相當有心思，全部用上3D立體背景圖像，亦都冇拖慢M7的運作，反應一樣夠爽手！</fontstyle></spanclass></p><p><spanclass><fontstyle>Profile  &#13;<br> 制式：GSM900/1800雙頻&#13;<br> 顯示器：（外）26萬色/96×64/TFT（內）26萬色/128×160/TFT&#13;<br> 鏡頭：30萬像素&#13;<br> 功能：MP3/MPEG4播放、收音機、JAVA、40和弦、拍片&#13;<br> 備用時間：50-150小時&#13;<br> 通話時間：2.5小時&#13;<br> 體積：88×45×23.5mm&#13;<br> 重量：91g&#13;<br> 查詢：28611932（DbtelInternational）</fontstyle></spanclass></p><p><spanclass><fontstyle>插卡手機同場鬥插  &#13;<br> 想玩手機插卡睇片，市面上其實重有唔少選擇，價錢基本由二、三千蚊起，不過如加入PDA功能，價錢會稍貴。</fontstyle></spanclass></p><p><br> &#13;<br> <b> 查詢</b> &#13;<br> （a）全新世界（27872282）&#13;<br> （b）第一網絡（26289090）&#13;<br> （c）星網科技（21948820）</p></body></html>