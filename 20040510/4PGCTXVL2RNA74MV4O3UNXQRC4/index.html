<html><header><meta charset="utf-8"><title>法國工潮威脅影展</title></header><body><h1>法國工潮威脅影展</h1><p>第五十七屆法國康城影展將會喺後日展開，當中十八部電影包括王家衞執導嘅《2046》，將會角逐殊榮。不過近排有法國工人不滿政府削減失業救濟金，聲言要搞寸party，佢哋上周五去咗巴黎一個貨運中心，阻止參展電影嘅母帶如期運送到康城。雖然班工人喺前日朝早已經散去，不過佢哋重話會喺影展期間發起更大型嘅示威喎！</p></body></html>