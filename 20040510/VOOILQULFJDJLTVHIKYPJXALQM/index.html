<html><header><meta charset="utf-8"><title>死前必做--朝拜波神佐敦</title></header><body><h1>死前必做--朝拜波神佐敦</h1><p>四月三十日下午，收到仙道彬來電，證實有關「波神」佐敦來港的消息，心情就沒有平復過。&#13;<br> 四月頭已經有線人講過呢件事，但無法證實，加上北京有沙士，波神又點會去呢？講出來一定俾人話我「黐線」，所以惟有當冇事發生過。直至早前舉行雷射Party，先至初步證實，波神真係會來香港！<br> &#13;<br> <spanclass>買AJ1陷「佐敦深淵」 &#13;<br> 同我一輩的，通常唔係迷譚詠麟就係張國榮，我就冇乜偶像；直至九一年響「無綫」睇到「NBA美國職業籃球盟主爭霸戰」，就迷戀上佐敦。當時買唔起佢對AJ6，要到三年後，先擁有佢第一對波鞋──學名「佐敦一代復刻版櫻木花道色」，係趁特價響中藝買的；之後發下毒誓：我一定要儲齊咁多代佐敦鞋（當時去到十代）兼要親眼見MJ，先死得眼閉！從此，見MJ就成為我死前必做的十件事之一！&#13;<br> 要達成此心願並不能守株待兔，台灣波鞋網某站長ED兄撲到飛叫我去，但我又走唔開；好彩下星期去大陸出差，順便留兩晚響北京（十八至二十號）；但係大陸佐敦波鞋展搞手又未確定能否為我安排，香港方面全程保密無計可施，惟有參加「fans曬冷」比賽碰碰運氣！&#13;<br> 下回我將會到達上海，欲知我能否見到MJ，請看下回分解！&#13;<br> &#13;<br> Hleung──波鞋網站<ahref http:>www.hk-kicks.com 頭目，最愛佐敦同柏賓，最怕寫字。&#13;<br> Email:<ahref>hleung@hk-kicks.com </ahref></ahref></spanclass></p></body></html>