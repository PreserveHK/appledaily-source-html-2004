<html><header><meta charset="utf-8"><title>iPod配件大搜括</title></header><body><h1>iPod配件大搜括</h1><p>近年腦場有個新現象，就係MP3機人氣愈嚟愈重，其中最出名嘅iPod就更旺盛，連帶配件亦愈來愈多，其中最令人用得放心嘅梗緊係攞正牌、得官方認可嘅BELKIN。&#13;<br>&#13;<br>記者、攝影：許福合</p><p><spanclass><fontstyle>F8E477接駁DC  &#13;<br> iPod有成十幾二十GB容量，日常聽歌好難聽得晒，所以要玩盡iPod，就先要充份利用剩低嘅容量。呢個F8E477外形已經夾晒iPod嘅雪白設計，可經一條專線接駁至iPod，DC就可經USB接上，咁就可以將DC內嘅相片抄過去iPod內儲存，將iPod變成DigitalWallet。</fontstyle></spanclass></p><p><spanclass><fontstyle>F8V7067愛車專用  &#13;<br> 揸緊車都想聽iPod都有計，只要用呢條汽車專用駁線，就可以將iPod變成汽車音響一部份，不過一條駁線要賣到$220都幾貴，但要襯番iPod嘅白色設計，相信Fans都唔會介意畀多些少啩？</fontstyle></spanclass></p><p><spanclass><fontstyle>N413-06-APL叉電兼下載  &#13;<br> 同PDA一樣，亦有專為iPod而設嘅USB線，既可與電腦傳送檔案，又可兼作叉電之用，出外公幹就特別好用，唔使帶埋火牛喺身邊，輕便不少，價錢又唔算貴，賣$150，用家必買！</fontstyle></spanclass></p><p><b> ECT</b> &#13;<br> 查詢電話：27087180</p></body></html>