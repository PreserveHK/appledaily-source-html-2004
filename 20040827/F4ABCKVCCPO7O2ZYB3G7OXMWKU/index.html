<html><header><meta charset="utf-8"><title>數碼影音：<br>CanonDC大軍第一浪細機衝破700萬像素</title></header><body><h1>數碼影音：<br>CanonDC大軍第一浪細機衝破700萬像素</h1><p>Canon今年出嘅DC簡直鋪天蓋地，年頭先嚟8部輕便DC，踏入第三季又話有4部PowerShot新機殺到！雖然日本已公布嘅EOS20D及G6未有喺香港現身，不過新機第一浪仍有最惹火嘅S70，民用輕便級竟然玩上710萬像素，簡直同大哥Pro1嘅830萬像素可爭一日之長短，不過機價只係一半左近──$4,680，升級換新機，又要大家費神。&#13;<br>記者：朱崇德&#13;<br>攝影：陳偉強&#13;<br>ImageGirl：Irene&#13;<br>&#13;<br>CanonHK　查詢電話：21702888</p><p>其他幾部新機，都屬PowerShot入門級的A系列，A95、A85屬多功能實用版；當中另一注目新機，是入門級A400，升級後機身減磅又加入光學變焦，機價$1,480，絕對平盡DC場。另外機迷最關心嘅G6及20D，據內部人士透露，應該9月會有消息，想出Prosumer機者，一定要留意「影」期！</p><p><spanclass><fontstyle>S70直印A2巨相  &#13;<br> PowerShotS70是現時市面上首部710萬像素DC，相片最大解像度可達3,072×2,034，大概可以打印出A2尺寸相片，所以佢除咗代表輕便型DC踏入更高解像領域外，佢亦令PowerShot系列差不多由300-800萬像素級無所不包；機身設計可謂舊瓶新酒，擁有隔代遺傳嘅金屬黑魂機身，感覺幾專業。拍攝模式有全自動、程式、快門先決、光圈先決、全手動及自設模式（人像、風景、夜景、快速快門、慢速快門），新手、老手都照顧到；加上機身尺寸大小適中，難怪S系列一直受DC場Sales們高度評價。28mm（f/2.8-f/5.3）廣角鏡亦是此機另一大賣點，配合3.6倍光學變焦功能（4.1倍數碼），可做到100mm的遠攝效果，焦距範圍絕對實用。&#13;<br> &#13;<br> PROFILE&#13;<br> 感光元件：1/1.8"710萬像素CCD&#13;<br> 變焦：3.6×光學+4.1×數碼&#13;<br> 屏幕：1.8"&#13;<br> 重量：230g&#13;<br> 電源：專用鋰電池&#13;<br> 記憶媒體：CFTypeI/II（Microdrive）&#13;<br> 尺寸：114×56.5×38.8mm</fontstyle></spanclass></p><p><spanclass><fontstyle>A400首加2.2倍變焦鏡  &#13;<br> 早上兩代嘅A300及A310，一直都係走千零蚊抵玩級DC；嚟到A400，改進好大，機身先拋去「大膠」之玩味，換來近似IXUS的Slim和實淨感覺（雖然都係膠殼）。由於是入門級，感光元件都係320萬像素，不過加入DIGIC數碼影像處理器，影像亦見實淨、顏色表現準好多。最大進步是鏡頭首度起用2.2倍光學變焦鏡（45-100mm），再另加3.2倍數碼變焦，相對舊版齋玩數碼變焦，簡直有如天堂與地獄！不過最離譜係機價，大家「新機落地」都係$1,480，唔加價有功能有改進，抵讚！&#13;<br> &#13;<br> PROFILE&#13;<br> 感光元件：1/3.2"320萬像素CCD&#13;<br> 變焦：2.2×光學+3.2×數碼&#13;<br> 屏幕：1.5"&#13;<br> 重量：165g&#13;<br> 電源：2A×2&#13;<br> 記憶媒體：SD卡&#13;<br> 尺寸：107×53.4×36.8mm</fontstyle></spanclass></p><p><spanclass><fontstyle>A95270o扭擰LCD  &#13;<br> A95亦是一部頗搶眼的新機；基本是A80的升級版，CCD則由400萬像素升級至500萬，相片成像最高可達2,592×1,944，差不多相等於A3尺寸，成為A系中最高解像之機。A95另一賣點，就是佢個270o扭擰LCD，上下角度攞位甚至玩自拍，都完全冇問題；鏡頭都仍然係3×光學變焦（相當於38-114mm），不過數碼變焦則由3.6×微升為4.1×。至於拍攝模式方面，全手動/全自動、光圈/快門先決等都全部落齊，場景模式亦增加到14種，最新的包括有植物、水底、沙灘等，令拍攝功能變得更完備。&#13;<br> &#13;<br> PROFILE&#13;<br> 感光元件：1/1.8"500萬像素CCD&#13;<br> 變焦：3×光學+4.1×數碼&#13;<br> 屏幕：1.8"&#13;<br> 重量：235g&#13;<br> 電源：2A×4&#13;<br> 記憶媒體：CFTypeI&#13;<br> 尺寸：101.1×64.6×37.7mm</fontstyle></spanclass></p><p><spanclass><fontstyle>同場加映  &#13;<br> <spanclass><fontstyle>A85抵玩細機  &#13;<br> 同場中最抵玩係呢部A85，CCD解像度微減至400萬像素，取消了扭擰設計，不過就照樣1.8"鏡頭同樣係3×光學變焦，視野稍微加闊到35mm，其他全自動/全手動、CF記憶卡及AA電池的優點亦有齊。&#13;<br> &#13;<br> PROFILE&#13;<br> 感光元件：1/2.7"400萬像素CCD&#13;<br> 變焦：3×光學+3.6×數碼&#13;<br> 屏幕：1.8"&#13;<br> 重量：200g&#13;<br> 電源：2A×4&#13;<br> 記憶媒體：CFTypeI&#13;<br> 尺寸：101.1×64×31.5mm</fontstyle></spanclass></fontstyle></spanclass></p></body></html>