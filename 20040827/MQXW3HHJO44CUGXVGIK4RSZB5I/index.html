<html><header><meta charset="utf-8"><title>三洋手槍DC升級</title></header><body><h1>三洋手槍DC升級</h1><p>三洋早排出咗款外形成支手槍咁，極度古怪卻甚好揸手嘅XactiDMX-C1，影相及拍片兩方面都做得幾好，市場反應唔錯。日本方面就剛宣布推出後繼型號C4，保留手槍外形及影相、拍片賣點外，重將CCD由320萬像素提升到400萬，而扭擰芒則由1.5"提升至1.8"其他配置大致相同，齋睇規格唔算太大驚喜。&#13;<br> 論最吸引地方，都係加入紅、藍兩色機殼，令到C4增添不少潮味，減低過往畀人外形古怪嘅感覺。值得一提係加入新嘅影像處理器，除有效減低手震而引致相片鬆、矇外，重可於拍攝動畫途中，隨手影低400萬像素嘅定格相片，較諸其他DC要頻頻轉換DC/DV模式，C4的確方便得多。&#13;<br> C4預計9月10日喺日本推出，售價為75,600日圓（約港幣$5,300），當相機用就有啲貴，不過當一部具640×480（30fps）嘅高質攝錄機嚟計，尚算可接受。&#13;<br> 記者：徐影龍&#13;<br> &#13;<br> 相關網址：<ahref http:>www.sanyo.co.jp/koho/hypertext4/0408news-j/0823-1.html </ahref></p></body></html>