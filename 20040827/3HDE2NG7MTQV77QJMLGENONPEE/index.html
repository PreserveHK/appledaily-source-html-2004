<html><header><meta charset="utf-8"><title>今年PE4倍幾<br>股路縱橫：德科好抵買</title></header><body><h1>今年PE4倍幾<br>股路縱橫：德科好抵買</h1><p>港股噚日喺高位爭持，連續大升兩日後，整固一下，後市的升勢會更為健康。恒指收12784，跌8點，8月期指再現高水，9月期指則低水32點，同大藍籌除息有關。&#13;<br> 噚日市勢雖呈反覆，但大藍籌同國企的大行買盤好活躍，成交161億元，資金入市之勢仍急，期指結算後，大市升勢再起，向13500至14000進發。&#13;<br> 下一個升浪，大藍籌應該會輪到滙控（005）同中移動（941）發力；賺快錢，買Call輪可也，推介滙控嘅9772同2155，以及中移動嘅9813。中移動已升破下降通道，初步阻力在24.0元，整固後再上，目標指向28.0元。&#13;<br> 國指已升破4250阻力，國企升勢將全面展開，噚日中國鋁業（2600）突放異采，帶領一眾國企闖關而上。短線揀股，中鋁係首選，金屬同石化股亦會有好表現。&#13;<br> 細價股靜咗好耐，亦快到發力時候，特別係業績突出嘅公司，更值得優先留意。&#13;<br> 就以力豐（387）為例，半年盈利增逾1倍，股價立即彈升15%。噚日宣布嘅德信科技（1228），中期亦賺多1倍，今年PE保守估計都只係4倍幾，股價有好大上升空間。&#13;<br> 德科上半年營業額2.29億元，升23.0%，獲利5050萬元，升101%，每股盈利3.5仙。由於邊際利潤較高的新產品銷售理想，毛利率由前同期的21.8%提升到26.4%。&#13;<br> 集團不斷開拓高增值電子消費產品，增加收入來源，其中新STN液晶體顯示屏生產線將會逐步投產，主攻外銷市場，由於呢類產品需求極為殷切，預期會成為集團增長的強大動力。&#13;<br> 德科下半年業績應會有更佳表現，估計04年全年盈利達1.1億元，每股盈利7.6仙，預測PE僅4.6倍，05年更可上升到8.5仙，以PE6倍計，股價已可見0.51元。<br> &#13;<br> <spanclass>星采上升目標7仙 &#13;<br> 星采控股（559）將易名為華藝銅業，上月斥資3.2億元收購銅業集團後，經已成功轉型，股價亦有良好反應，噚日升勢再起，收5.5仙，以長達4個月的大型圓底形態來衡量，短線上升目標指向7仙，中線有機會重上年前高位10仙水平。&#13;<br> 郭兆誠</spanclass></p></body></html>