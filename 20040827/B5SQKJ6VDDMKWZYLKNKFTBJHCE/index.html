<html><header><meta charset="utf-8"><title>2000cc以下細車樣靚保養正</title></header><body><h1>2000cc以下細車樣靚保養正</h1><p>近年車仔人氣急升，但凡外形潮氣又夠Cutie，勢必成為年輕車主頭號獵物，加上大多屬2000cc樓下，易揸又慳油，更加成為新牌仔首選，如果你係以上兩者其中之一，咁不如花多少少時間睇睇今期二手車推介，全部合乎以上條件，係時候出車喇！&#13;<br>&#13;<br>記者：黃婉冰　攝影：伍慶泉&#13;<br>車輛提供：「堅」易手車中心（22621118）</p><p><spanclass><fontstyle>MiniCooper原廠貼紙加天窗  &#13;<br> 車壇當紅人馬MiniCooper，里數少，內外新淨得有如新車，頭冚重有埋原廠貼紙裝身，賣相型盡全場，自動波附設+/-波模式，1600cc有天窗，型女、Mini迷首選。&#13;<br> &#13;<br> 當年車價：$193,000&#13;<br> 現售：$183,000&#13;<br> 製造及首次登記年份：2003&#13;<br> 行車里數：4,601公里&#13;<br> 牌費至：2004年11月</fontstyle></spanclass></p><p><br> &#13;<br> <spanclass><fontstyle>標致206CC加裝頭燈燈罩  &#13;<br> 標致彎路之王，硬頂電篷版，最正斗係車主自己加裝頭燈燈罩同電鍍尾燈，望落型仔又夠格，黑撞紅真皮座椅、內櫳，以開篷車嚟講，內櫳難得咁乾淨。&#13;<br> &#13;<br> 當年車價：$189,900&#13;<br> 現售：$118,000&#13;<br> 製造及首次登記年份：	2002&#13;<br> 行車里數：20,813公里&#13;<br> 牌費至：2005年2月</fontstyle></spanclass></p><p><br> &#13;<br> <spanclass><fontstyle>日產MARCH無匙系統最方便  &#13;<br> 憑一身圓碌碌流線Cutie外形虜獲唔少女仔心嘅March，車仔細細無尾設計最啱新牌仔，兼備無匙系統，上車撻火走人，夠晒方便，九萬有找，新牌仔考慮得過。&#13;<br> &#13;<br> 當年車價：$109,800&#13;<br> 現售：$89,000&#13;<br> 製造及首次登記年份：2003&#13;<br> 行車里數：12,971公里&#13;<br> 牌費至：2004年10月</fontstyle></spanclass></p><p><br> &#13;<br> <spanclass><fontstyle>萬事得MX5改裝白色跑軨  &#13;<br> 想買架「趕絕外母型」跑車，唔使成日有人黐車坐，呢架MX5開篷跑車較啱你，1800cc六前速手波，重有車主換裝嘅白色跑車合金胎軨，保養唔錯，但可惜牌費已經過期。&#13;<br> &#13;<br> 當年車價：$255,000&#13;<br> 現售：$78,000&#13;<br> 製造年份：1998&#13;<br> 首次登記年份：2002年&#13;<br> 行車里數：40,374公里&#13;<br> 牌費至：2004年1月</fontstyle></spanclass></p><p><spanclass><fontstyle>三菱Dingo全場最平  &#13;<br> 想搵架又平又實用嘅揸吓，首推呢架Dingo，6萬有找最實惠，四方盒五座位啱晒一家大細，車廂實用面積夠晒闊落，1500cc唔會好大食，做家庭車啱晒。&#13;<br> &#13;<br> 當年車價：$158,800&#13;<br> 現售：$53,000&#13;<br> 製造及首次登記年份：1999&#13;<br> 行車里數：35,517公里&#13;<br> 牌費至：2004年11月</fontstyle></spanclass></p></body></html>