<html><header><meta charset="utf-8"><title>「阿梅做一次畀一次錢」<br>劉培基反駁Joyce七成酬金言論</title></header><body><h1>「阿梅做一次畀一次錢」<br>劉培基反駁Joyce七成酬金言論</h1><p>上月病逝的梅艷芳生前簽下一紙美容廣告合約，近日竟爆發連串爭拗。劉培基前晚表示好友阿梅的廣告工作是逐次收款，間接否認美容中心老闆娘Joyce簽約即支付阿梅七成酬金的說法，劉培基又暗寸Joyce是個講一套做一套的人。</p><p>梅艷芳生前與現代美容中心簽下兩年廣告合約，但她只履行了三個月便病逝。近日美容院老闆娘Joyce與阿梅生前經理人王敏慧開會為合約問題的爭拗，Joyce力斥有人刻意隱瞞阿梅身患末期癌症，並要求Marianne交代事件。阿梅生前的好友劉培基前晚在泰國接受訪問時，表示清楚合約內容之餘，亦力撐Marianne。&#13;<br> 近年已移居泰國的劉培基前晚接受訪問談到Joyce和Marianne的爭拗時，他說：「我日前返香港嗰陣Marianne都有問番我意見，我同佢講件事會不了了之，唔使擔心。」<br> &#13;<br> <spanclass>清楚合約：&#13;<br> 阿梅收幾多錢我都知 &#13;<br> 劉培基表示完全清楚阿梅的合約內容，他說：「阿梅收幾多錢我都知，佢應該唔止呢個數，阿梅只會做多，唔會做少，係做一次畀一次錢。」&#13;<br> 據知阿梅所簽的兩年合約要拍四條廣告片，劉培基說：「阿梅拍咗兩條，如果我係Marianne，一定要佢即刻畀錢㖭。」Joyce曾否到訪阿梅家？劉培基說：「我親眼喺阿梅屋企見過Joyce上嚟開會，我當時喺飯廳冇坐埋去，所以唔知佢哋講乜，不過冇幾耐阿梅就向外公布患癌消息。」</spanclass></p><p><spanclass>Joyce淡定：&#13;<br> 我手上有付款簽收證明 &#13;<br> 劉培基又替Marianne為與Joyce開會等候一小時不值，他激動地說：「我知Marianne之後有appointment，但都等佢一個鐘。我劉培基行走江湖咁耐，講嘅係信用同守時，唔會講一套做一套。」問到劉培基可認為Joyce一邊登廣告支持阿梅，另一邊又追討賠償，是否講一套做一套時，他說：「咁咪係囉，我都唔相信佢會咁做。」&#13;<br> 對於劉培基的言論，記者昨日致電Joyce求證時，她透過助手James說：「Joyce噚日（即前晚）已澄清咗，近排發生咁多嘢，我哋都交咗畀律師處理，暫時唔方便發表任何意見。」而對於劉培基指阿梅為美容院拍廣告是逐次收費，James說：「我哋手頭上就有付款同簽收證明，證明佢（梅艷芳）係收咗錢，就算將來訴諸法律，我哋都有證據證明邊方面真同假。」&#13;<br> 至於劉培基力撐Marianne當日曾為開會呆等一小時，James說：「劉生當時唔喺現場，佢嘅資料都係聽人講。」問到Joyce將事件交由律師處理是否有意索償？James說：「我哋淨係想知嗰份合同中，我哋有乜嘢權利，攞啲法律意見先再決定會唔會有進一步行動。」</spanclass></p><p><spanclass>否認放料：&#13;<br> 保留追究被侵犯私隱權利 &#13;<br> 提到Marianne不滿神秘光碟曝光，有意循法律追究一事，James說：「我哋冇發放過光碟，都想追究邊個放出嚟，其實我哋同Marianne都有咁嘅權利，我哋都保留追究被侵犯私隱權利。」&#13;<br> 另一方面，梅媽昨晚在兒子梅啟明和菲傭陪同下，前往黃大仙晚膳。問到梅媽可有留意連日來Joyce與Marianne的爭拗？她說：「有睇。」Marianne近日可有聯絡她？梅媽不屑說：「哈，佢會打畀我？」再問梅媽可知阿梅簽約時是否已收七成酬金時，她說：「唔好講呢啲嘢，我下星期一有嘢講。」提到誰是阿梅遺產承繼人時，梅媽理所當然地說：「我囉！」&#13;<br> 此外，查小欣昨日在中環出席活動時說：「據我所知阿梅同Joyce講過佢有cancer。」是否言明是末期癌病？她說：「係咪末期只有醫生先知。」&#13;<br> 採訪、攝影：何永寧（泰國）、比華利、梁錦雯</spanclass></p></body></html>