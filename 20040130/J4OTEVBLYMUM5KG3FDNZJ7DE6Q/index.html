<html><header><meta charset="utf-8"><title>精明消費：日式百貨CommeCaStore<br>東瀛衣飾三折狂減</title></header><body><h1>精明消費：日式百貨CommeCaStore<br>東瀛衣飾三折狂減</h1><p>一向走中檔價格路線的日本百貨商店CommeCaStore，望穿秋水終等到其冬季大減價來臨！全場貨品與日本同步劈價狂減，以最低三折價殺埋身，而部份MonoCommeCa精品亦以七折𠱁客，一年只得兩次減價機會咋，重唔速速補倉入貨！&#13;<br>&#13;<br>記者：何善華　攝影：陳陶鈞&#13;<br>Model：Mandy&#13;<br>&#13;<br>&#13;<br><spanclass><fontstyle>女生衣櫃必備</fontstyle></spanclass></p><p><spanclass><fontstyle>勁筍4折買型女皮褸  &#13;<br> A黑色凸線皮褸外套&#13;<br> 特價：$644　原價：$1,610&#13;<br> B米色長袖上衣&#13;<br> 特價：$156　原價：$260&#13;<br> C啡色絲絨摺腳褲&#13;<br> 特價：$316　原價：$790&#13;<br> &#13;<br> 米色上衣領口特別皺摺剪裁，夠晒搶鏡；啡色長褲乃絲絨質料，免皺襟着；而上身再穿着凸線皮褸外套夠晒Cool，胸前還有兩個拉鏈袋，型女至啱。加上以4折價發售，幾百蚊有交易，實屬抵買之選。</fontstyle></spanclass></p><p><spanclass><fontstyle>全套便裝唔使五嚿  &#13;<br> DTCommeCa藍色外套&#13;<br> 特價：$204　原價：$510&#13;<br> E紅白橫間運動Polo衣　&#13;<br> 特價：$116　原價：$290&#13;<br> F純白色四針運動短裙&#13;<br> 特價：$140　原價：$350&#13;<br> &#13;<br> 藍色TCommeCa拉鏈外套，加紅白橫間Polo衣，即使非運動型女性，也是最佳的CasualWear。短裙以四針設計舒適貼身，打波去街都得。最非買不可的理由，是買齊成身埋單唔使五百，重想點？</fontstyle></spanclass></p><p><spanclass><fontstyle>金色絲絨外衣　去Ball至啱  &#13;<br> 特價：$270　原價：$900&#13;<br> &#13;<br> 金光閃閃耀眼非常，出席Ball場或酒會大方而隆重，袖口位可特別調校長度，絲絨質料設計就唔怕整皺失禮人家！</fontstyle></spanclass></p><p><spanclass><fontstyle>必着牛仔褲看門口  &#13;<br> 特價：$303　原價：$1,010&#13;<br> &#13;<br> 趁減價就梗係掃定日常必着Item喇！好似這條高身小喇叭牛仔褲，以全場至低的三折價發售，而褲腳及插袋均有特別圖形及鏈條設計，掃定條看門口實冇衰。</fontstyle></spanclass></p><p><spanclass><fontstyle>「帽」減價  </fontstyle></spanclass></p><p><spanclass><fontstyle>間條幻彩高筒帽  &#13;<br> 特價：$252　原價：$360&#13;<br> &#13;<br> 白色主色襯托其他彩色色澤，鮮豔搶鏡之餘又夠晒新穎，必定是潮流女士們的恩物。</fontstyle></spanclass></p><p><spanclass><fontstyle>多色「賊仔」冷帽  &#13;<br> 特價：$147　原價：$210&#13;<br> &#13;<br> 唔少人鍾意戴賊仔帽皆因夠晒溫暖又有型有款，重有紅、藍、啡、綠多色任揀。機械織冷勝在唔驚會「走線」，保證夠暖！</fontstyle></spanclass></p><p><spanclass><fontstyle>必掃男裝服  </fontstyle></spanclass></p><p><spanclass><fontstyle>連身工人褲四百蚊有找  &#13;<br> 綠色長袖工人褲套裝&#13;<br> 特價：$352　原價：$880&#13;<br> &#13;<br> 多袋設計絕對是工人褲的特色，無論胸口、褲頭、膝蓋、PatPat位都可以裝備物件，唔使次次出街都拎袋咁麻煩。</fontstyle></spanclass></p><p><spanclass><fontstyle>暖笠笠燈芯絨褲  &#13;<br> 特價：$256　原價：$640&#13;<br> &#13;<br> 燈芯絨質料禦寒保暖，買定條預防像這幾天的寒冷天氣着都好啱。有黑及灰兩色、備有大碼及中碼，貨量唔係太多，想買要快！</fontstyle></spanclass></p><p><spanclass><fontstyle>MonoCommeCa輕便袋七折揹走  </fontstyle></spanclass></p><p><spanclass><fontstyle>搶眼手抽運動袋  &#13;<br> 特價：$203　原價：$290&#13;<br> &#13;<br> 三袋設計適合女士行街Shopping，紅色外形夠搶眼，手挽式設計方便攜帶。</fontstyle></spanclass></p><p><spanclass><fontstyle>襟用尼龍橫筒手提包  &#13;<br> 特價：$161　原價：$230&#13;<br> &#13;<br> 出街唔使拎好多物品的話，這款啡色輕便袋絕對啱你口味，圓形設計夠時尚，尼龍質料易於打理，整污糟用清水一抹即掂，外邊有三個拉鏈袋位，大格內有多個暗袋，襟用又實用。</fontstyle></spanclass></p><p><spanclass><fontstyle>至潮購物袋  &#13;<br> 特價：$147　原價：$210&#13;<br> &#13;<br> 袋側兩邊特別有螢光綠色直條，鬧市行街都可一眼識別，說得上是至潮購物袋。除藍色款外，還有紅色、啡色等顏色任君選擇。</fontstyle></spanclass></p><p><spanclass><fontstyle>嬰兒服裝一律半價  </fontstyle></spanclass></p><p><spanclass><fontstyle>年未過　紅衣繼續撑  &#13;<br> 特價：$160　原價：$320&#13;<br> &#13;<br> 新十五未過，紅色衫依然「利利是是」好意頭。這款有帽鈕扣外衣，適合已識行路的小朋友。兩邊還有小插袋，方便小朋友攜帶小型物件上街。</fontstyle></spanclass></p><p><spanclass><fontstyle>細路都咁In　高筒皮靴  &#13;<br> 特價：$185　原價：$370&#13;<br> &#13;<br> 誰說皮靴是大人的專利品？小朋友都可以穿得入型入格。這對潮爆高筒靴，適合一歲或以上小朋友。綁繩設計以外，鞋筒還有魔術貼緊貼腳形，再加狗牙鞋底，媽咪就唔使怕仔仔囡囡着得唔舒適！</fontstyle></spanclass></p><p><spanclass><fontstyle>CommeCaStore  &#13;<br> 地址：沙田新城市廣場第一期343,357A-358舖&#13;<br> 電話：26979700&#13;<br> 營業時間：10:00am-10:00pm</fontstyle></spanclass></p></body></html>