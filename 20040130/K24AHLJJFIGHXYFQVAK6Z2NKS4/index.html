<html><header><meta charset="utf-8"><title>新車速報：<br>平治SL55AMG新裝魅力沒法擋</title></header><body><h1>新車速報：<br>平治SL55AMG新裝魅力沒法擋</h1><p><spanclass><fontstyle>SL55AMG&#13;<br>去年，全港汽車代理商銷量破紀錄大跌6千多部，惟對貴價又個性獨特嘅超級Roadster開篷跑車而言，卻未見有大影響，當中平治SL車系更成為大贏家，而其中嘅SL55AMG特別版，更成為不少車迷嘅焦點所在。至於呢部2004年全新車，有最新AMG包圍裝身外，重有強化底盤及制動組合，加上瑰麗嘅車廂包裝，倒真係魅力沒法擋呢！&#13;<br>&#13;<br>記者、攝影：陳偉林</fontstyle></spanclass></p><p>■一按式開關嘅硬篷頂，全不經人手之餘，需時更只係20秒內。</p><p><br> &#13;<br> 全新平治SL車系，可謂近期一款至具霸氣又具時尚氣息嘅開篷Roadster，既有優皮一族喜愛嘅悠閒一面，當關上硬篷頂，重可會是一部惡形惡相嘅辛辣轎跑車㖭！</p><p><br> &#13;<br> <spanclass><fontstyle>新款AMG大包圍夠突出  &#13;<br> 然而，講到至吸引嘅地方，莫過於呢部2004年新版SL55AMG型號，唔單止擁有最新款AMG大包圍，望落格外吸引又出眾之餘，佢重裝有四輪時款加大碼19吋跑車合金胎軨，匹配上聲浪雄渾有勁嘅雙排四出式尾喉配搭，單係一身外形已教人目眩心動呢！</fontstyle></spanclass></p><p><br> &#13;<br> <spanclass><fontstyle>座艙專有鋪排夠氣派  &#13;<br> 其次，用上玫瑰紅高級真皮鑲嵌嘅座艙，加上四周銀白電鍍High-tech面板修飾，瑰麗之餘重別具一份現代氣息。其中，至突出莫過於前排一雙AMG特別縫製嘅透氣跑車桶椅，坐得貼服之餘，重有全方位電控連記憶裝置，還有電動按摩功能㖭！&#13;<br> 再者，設備配搭除左右獨立恒溫冷氣，以及高級Bose音響連多功能AV系統及屏幕外，更備有自動化聲控裝置㗎！</fontstyle></spanclass></p><p><br> &#13;<br> <spanclass><fontstyle>強化底盤同制動有好演繹  &#13;<br> 新車除沿用一台經AMG強化研製嘅5.4公升V8機械增壓偈，匹配5前速半自動波外，重改換沿用於S600嘅ABC避震裝置，有更強對地抓着性同柔韌度之餘，特別換裝前輪AMG制動器配搭，可予人強而有力嘅煞車可靠感；而原車更備有主動式ESP系統，還有ABS連EBD裝置，可謂百利而無一害㗎！</fontstyle></spanclass></p><p><spanclass><fontstyle>平治SL55AMG規格  &#13;<br> 引擎：5439ccV8SOHC機械增壓&#13;<br> 馬力：500ps/6100rpm&#13;<br> 扭力：71.4kgm/2650-4500rpm&#13;<br> 傳動：5前速半自動波，後輪驅動&#13;<br> 懸掛：（前）四連桿（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：（前）255/35ZR19BridgestonePotenzaRE050A&#13;<br> 	（後）285/30ZR19BridgestonePotenzaRE050A#&#13;<br> 尺碼：4535×1827×1295mm&#13;<br> 軸距：2560mm；車重：1955kg&#13;<br> 0-100公里：4.7秒；極速：250km/h&#13;<br> 平均耗油：13.5L/100km&#13;<br> 新車售價：$1,980,000起&#13;<br> 車輛提供：盈科汽車（23121132）</fontstyle></spanclass></p><p><spanclass><fontstyle>記者評語：特別版更完美  &#13;<br> 新車自面世以來，一直不乏捧場客，而呢部2004年AMG特別版，造型獨特富霸氣，匹配一台5.4公升V8機械增壓偈，輸出勁度十足，一套玫瑰紅高級皮椅配搭，亦見貴氣非凡。</fontstyle></spanclass></p></body></html>