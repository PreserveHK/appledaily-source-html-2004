<html><header><meta charset="utf-8"><title>一味窩輪：匯豐企得穩小敲9274</title></header><body><h1>一味窩輪：匯豐企得穩小敲9274</h1><p>禽流感單嘢，幾乎再搞到啲好友塊面好似烘燶麵包，恒指一度大散264點，埋單只係唔見97點，啲烘燶麵包先至冇咁燶。&#13;<br> 滙豐（005）比較穩定，全日高低波幅只係1元，平收121.50元。儘管鬼子行睇低，滙豐冇再跌，先幾日提隻滙豐Call輪9274，諗得吓，現價70仙，5月到期，溢價2.9%，槓桿率17.4倍。滙豐每次調整，好少多過7元，上次高位127元，𠵱家起計，睇升多過睇跌。&#13;<br> 和黃（013）低見63.25元，彈番上64.25元，微微唔見50仙。3G打鑼打鼓推出，睇怕都唔會失望。如果唔怕禽流感想入市玩兩注，和黃Call輪又係諗得吓，對象有9066同9141兩件。9066四月夠鐘，輪價65仙，溢價3.5%，槓桿率9.9倍。9141亦係四月夠鐘，輪價45仙，溢價6.4%，槓桿率14.3倍。<br> &#13;<br> <spanclass>9162有短炒價值 &#13;<br> 恒生（011）先幾日一度跑贏大市，跟住跑輸，昨收103元，唔見2元，隻Call輪9162又散10%，又有短炒價值，輪價55仙，4月到期，溢價2.4%，槓桿率18.7倍。另1件亦係4月夠鐘嘅Call輪9229，槓桿率大啲，溢價亦高啲，可以細細注敲吓。&#13;<br> 章　盛</spanclass></p></body></html>