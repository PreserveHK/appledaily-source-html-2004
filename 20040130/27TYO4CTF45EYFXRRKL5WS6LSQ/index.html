<html><header><meta charset="utf-8"><title>電腦新產品：<br>最強抵港SONY剪片王玩盡DV</title></header><body><h1>電腦新產品：<br>最強抵港SONY剪片王玩盡DV</h1><p>每逢過年過節，唔少人都鍾意拎住部DV機左拍右拍，但過完癮後，如何「處置」拍得影片都幾傷腦筋，若果電腦未夠班就更煩。各位不妨諗諗SONY即將推出嘅VAIO筆記簿電腦Z1XGP，內置強勁硬件及軟件，可提供一站式影片製作及燒錄，一腳踢走桌面電腦，成為個人流動數碼多媒體中心！&#13;<br>記者：許福合　&#13;<br>攝影：陳盛臣&#13;<br>ImageGirl：Polly</p><p>功能齊全係Z1XGP嘅最強賣點，但流動性方面亦未見忽略，銀色機身配上黑色鍵盤，外觀不俗，論體積雖未算最細，但全機重量只有2.1kg，仍不失輕巧，加上採用Centrino規格，支援無線網絡802.11b及SpeedStep慳電技術，電池最長更可用上6個半鐘，無論喺家中或戶外使用都同樣啱使。</p><p><spanclass><fontstyle>最強Centrino處理器  &#13;<br> 要作為一個數碼多媒體中心，要處理大量資料，尤其影片剪接，對處理器要求就更高，所以Z1XGP就選用咗現時最強嘅Centrino1.7GHz，配上512MB記憶體，立即就可將對手比下去，效能絕對高人一等！而要接駁DV等外置裝置重有多種選擇，如i.LINK、USB2.0及PCMCIA，另外當然唔少得SONY電腦必備嘅MS讀卡器，抄相入電腦就非常方便。</fontstyle></spanclass></p><p><spanclass><fontstyle>VAIO首次用DVD耎W  &#13;<br> Z1XGP更係首部VAIO系列內置DVD-RW燒碟機，除咗當作播放DVD，喺14.1吋大芒上睇戲外，還可以將拍得影片或相片，直接燒成DVD光碟，由於使用內置式DVD-RW，更不用受電源限制，即使喺戶外亦可完成燒錄，比外置式實用得多。至於操作更毋須擔心，Z1XGP已經內置多套多媒體軟件，如《DVgatePlus》及《Premiere6LE》就可替用家將影片剪接及製作特效之用，完成後只要經《ClicktoDVD》就可將影片製作成DVD。</fontstyle></spanclass></p><p>&#13;<br> &#13;<br> &#13;<br> &#13;<br> 抵讚：與同級All-In-OneNotebook比較，機身仍算輕巧。&#13;<br> 要彈：60GB硬碟，要大量處理多媒體檔案只算剛剛夠用。&#13;<br> &#13;<br> PROFILE&#13;<br> 處理器：Centrino1.7GHz&#13;<br> 記憶體：512MBDDR&#13;<br> 硬碟：60GB&#13;<br> 光碟機：DVD耎W&#13;<br> 顯示卡：ATIMobilityRadeon&#13;<br> LCD：14.1吋&#13;<br> 體積：316×23.8?9×247.4mm&#13;<br> 重量：2.1kg</p><p><spanclass><fontstyle>同場加映：V505MNP更高流動性  &#13;<br> 影像編輯已成電腦最新嘅潮流玩意，所以SONY同期還會推出多一部V505MNP推出，唔單止同樣以影像編輯為主要賣點，規格上一啲都唔差，而且重比Z1XGP有更高嘅流動性，加上配備12.1吋屏幕，成部機重量亦只有1.99kg，算係幾輕巧。機能亦唔輸蝕，採用Centrino1.6GHz、512MBDDR、60GB硬碟，光碟機就使用24×ComboDrive，可以隨時燒錄CD-R/RW，而且更同屬Centrino規格，支援802.11b無線網絡，有7小時操作時間，要有部實用兼全能筆記簿電腦，V505MNP係一個唔錯選擇。&#13;<br> &#13;<br> SONYHK　查詢電話：23452966</fontstyle></spanclass></p></body></html>