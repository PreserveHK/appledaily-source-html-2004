<html><header><meta charset="utf-8"><title>PaneraiLuminorChrono44mm終極進化</title></header><body><h1>PaneraiLuminorChrono44mm終極進化</h1><p>過年前潮流版「大食Jack」寫到香港Bape專門店BusyWorkshop停業，不過咁唔代表Bape喺香港唔掂，反而喺一眾明星繼續「照顧」下，其水貨依然有捧場客，打開上星期的「潮流周刊」，都見到Bape的「扮Daytona」，一隻無計時、小三針盤唔曉郁的「假Chrono表」，竟然炒到$7,000幾銀，事實上70's的金銀膶Datejust都係七、八千一隻。反而「假表」大把𡃁仔追，認真怪現象，價值觀扭曲，想唔認老都唔得。&#13;<br> 無計，睇表睇衫睇車（除咗睇人），都要講一句MoneyforValue，畀幾錢交乜貨畀你。這方面，平至G-Shock、精工5仔就做得到。講貴少少有意大利海軍至愛Panerai，這幾年真係貴了不少，但依然物有所值。新推出LuminorMarina44mmChronograph，以Signature型號LuminorMarina加上計時功能，乃Luminor家族的終極進化型號，難度在於設計要保留Luminor本身的簽名式表冠保護裝置，又在上面加上計時按鈕。LuminorChrono44mm採用自動上鏈機芯，獲C.O.S.C.天文台認證，動力儲存46小時。售$41,100&#13;<br> 記者：何兆彬&#13;<br> &#13;<br> 售賣點：PaneraiOfficine（25229373）&#13;<br> 中環太子大廈地下</p></body></html>