<html><header><meta charset="utf-8"><title>　　內地豪客26萬掃金飾 - 李八方</title></header><body><h1>　　內地豪客26萬掃金飾 - 李八方</h1><p>八方一向都唔敢睇小內地同胞，自從自由行實施後簡直重另眼相看。話說噚日六千萬金廁所老細、恒豐金業科技主席林世榮請八方食飯，席間，佢話喺新春假期有好多內地同胞到訪佢個展覽廳，延長營業時間都招呼唔晒，當然幫襯咗唔少㖭啦！&#13;<br> 但人多都唔係最勁，林生話最勁係佢哋個個最少都使成四千幾蚊，有個來自吉林嘅同志最豪，一次過喺林生個場用咗二十六萬！幾分鐘內大拿拿攞成二十六萬買首飾，重要係大部份都係現兜兜嘅現金，相信都唔係好多人可以咁捨得，內地同胞果然好嘢！二十六萬首飾？咁啱過關時俾海關見到，就有排解釋啦。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>