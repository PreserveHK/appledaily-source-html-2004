<html><header><meta charset="utf-8"><title>流動通訊：<br>獨家測試首部26萬色SmartPhone</title></header><body><h1>流動通訊：<br>獨家測試首部26萬色SmartPhone</h1><p>以微軟的WindowsMobile為作業系統的Smartphone，03年已經有幾款新機出場，其中MiTac的Mio8380以摺機及內置中文系統最得香港用家歡心。上星期台灣MiTac方面更正式發表後繼機種Mio8390，為首部26萬色彩芒及WindowsMobile2003嘅Smartphone。而香港用家馮先生就率先從台灣買入並空運到港，比任何手機舖都更快，今日就由馮先生講解呢部Mio8390！&#13;<br>&#13;<br>記者、攝影：劉耀祥</p><p>初推出時，Mio8380定位於多媒體Smartphone級別，所以除以行政人員為對象之外，其內置影相鏡頭亦吸引到一眾玩家。今次Mio8390推出，唔少舊有用家蠢蠢欲動，當中馮先生更二話不說託朋友從台灣買入。「自己用開8380，都幾滿意，不過睇見8390唔單止個芒由6萬5色去到26萬色，鏡頭更由11萬像素升到30萬像素，就更加想換機。最緊要係價錢唔貴，台灣賣街都係NT14,500（約$3,625），$4,000港幣都唔使，所以就買部返嚟玩吓。」睇見馮先生對8390操作相當純熟，一於睇睇馮先生點睇呢部8390！</p><p><spanclass><fontstyle>影相靚彩芒正：好玩！  &#13;<br> 8390強勢主打嘅就係26萬色彩芒及30萬像素影相鏡頭，究竟係花巧之作定實力之選？「影相的而且確比8380靚好多，清晰及光猛度都好好，不過4倍Zoom只可喺最低解像度時先用到，唔係咁方便。另外相機介面同8380差唔多，想改設定都好易，雖然只內置16MB，不過可以選擇Save喺記憶卡，影相嗰時唔使就住就住。」&#13;<br> 影相及拍片時，8390表現都相當出色，跟舊機一樣用200MHz處理器，但可能8390用最新嘅WindowsMobile2003，整個系統均被優化，所以操作時更加暢順，未有起格及窒礙畫面出現，表現比8380更勝一籌！</fontstyle></spanclass></p><p><br> &#13;<br> <spanclass><fontstyle>新系統少死機：好爽！  &#13;<br> 硬件提升都要有軟件配合，而軟件方面亦都有改進。「首先8390採用WindowsMobile2003作業系統，雖然冇話有乜特別新功能玩，不過老實講，真係冇以前部8380Hang得咁勁，用起上嚟比8380爽好鬼多！另外跟機都有新軟件，而且幾實用，好似『來電寫真』就專為來電大頭相而設，全部資料會列晒出嚟，睇個時都方便好多，加上會自動從電話簿中拎資料，只要加番張相就搞掂，唔使自己搞餐懵。」</fontstyle></spanclass></p><p><spanclass><fontstyle>MP3做鈴聲：好聽！  &#13;<br> 話明多媒體級，玩影相、睇片之餘，點可以唔照顧廣大嘅打機用家。眼見馮先生部8390入便歌仔都有十幾廿首，Movie又一大堆，相信多媒體呢瓣都玩到滾瓜爛熟。「今次8390支援JAVA2.0，比8380嘅1.0快咗，本身跟機嘅Game唔算多，但係就可以喺網上Download之後裝入機，所以想玩咩Game都得。不過最開心就係支援震動效果，打機震震吓好似拎住個PS2手掣，同埋機身細左又輕咗，打得耐隻手都唔會攰，勁爽！而音效方面就普普通通，40和弦中規中距，好似覺得8380個喇叭好似好啲。之但係可以用MP3做鈴聲就幾正，可惜都係個老問題，就係要自己搵Software將首MP3整短，否則就做唔到鈴聲。」</fontstyle></spanclass></p><p><spanclass><fontstyle>PROFILE  &#13;<br> 制式：GSM900/1800/1900三頻&#13;<br> 作業系統：MicrosoftPocketMobile2003&#13;<br> 屏幕：（外芒）單色/64×48像素&#13;<br> 	（內芒）26萬色/176×220像素/TFT&#13;<br> 鏡頭：30萬像素?4倍變焦&#13;<br> 儲存裝置：SD?MMC&#13;<br> 功能：40和弦、GPRS、JAVA、MMS、MPEG4&#13;<br> 備用時間：100小時&#13;<br> 通話時間：120至240分鐘&#13;<br> 體積：99.03×50.96×24.2mm&#13;<br> 重量：130g</fontstyle></spanclass></p></body></html>