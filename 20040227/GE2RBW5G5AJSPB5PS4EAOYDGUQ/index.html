<html><header><meta charset="utf-8"><title>海外試車：西皕牙實地測試<br>瘦身富豪好綱水VolvoS40</title></header><body><h1>海外試車：西皕牙實地測試<br>瘦身富豪好綱水VolvoS40</h1><p>瑞典富豪（Volvo）繼推出全新60、80系列，又有XC90新一代CitySUV七人家庭車，今次安排咗一眾本地傳媒前赴西班牙南部Marbella作實地試新車，重以為係試番啲四平八穩式傳統Volvo車款，但揸完部體積較短小的S402.4i同S40T5之後，相信你同我都會對Volvo車改觀！	&#13;<br>&#13;<br>記者、攝影：李勤</p><p>舊有富豪S40車系，外貌總離不開一貫踏實成熟嘅傳統三廂式包裝，雖然賣相唔算好突出，惟Volvo持之以恒一份可靠高安全性，卻未有令用家失望。</p><p>1.扁平嘅鬼面罩匹配一體式氣霸。&#13;<br> 2.全新獨立高聚焦頭燈連霧燈編排。&#13;<br> 3.頂級T5版備有新設計17吋合金胎軨及加大碼煞車碟。&#13;<br> 4.全新低風阻門邊電鏡另附有方向燈。</p><p><spanclass><fontstyle>低斜身三廂式轎車  &#13;<br> 廠方大膽起用新概念，對新款S40起用一個全新具創意嘅造型。由於新引擎配搭，體積較前纖細緣故，新款S40首次變得短小，形成一個較低斜具跑味嘅外觀，相對地車廂C柱亦給拉長，營造出一個近似2.5廂式嘅掀背轎車風範；惟骨子裏仍保留住三廂式轎車設計，車長僅減少咗48mm，闊度同車高卻分別加多54mm及49mm，而前後軸距重提升多78mm㖭！&#13;<br> &#13;<br> <spanclass><fontstyle>操控：轉檔利落  </fontstyle></spanclass></fontstyle></spanclass></p><p><spanclass><fontstyle>中控台最前衞  &#13;<br> 講到車廂鋪排，普及化嘅2.4i型號，滲入有大量桃木修飾，反觀頂級T5版則以閃爍電鍍作裝飾，感覺High-tech外，兩者重換裝全新鑲有銀白框邊嘅雙圓表，以及三幅式附有多個遙控按鍵嘅真皮跑車軚環。其次，以人體工學設計嘅高級皮椅，乘坐貼身富承托力外，既有全方位電控，兼且還有獨立頭枕同中央手枕編排。&#13;<br> 至於最矚目嘅地方，就莫過於設計前衞嘅中控台，整幅面板纖巧同薄身，重有齊原廠高級CD音響同恒溫冷氣，以及不可或缺嘅前後六個安全氣袋連總氣簾幕。</fontstyle></spanclass></p><p><spanclass><fontstyle>車廂：人體工學剪裁皮椅  </fontstyle></spanclass></p><p>記者試後評語：2.4i有力　T5房跑味&#13;<br> 新車造型全面革新之餘，又極具創意同前衞感，而車廂鋪排用料講究又見High-tech味；率先抵港嘅2.4i同T5頂級版嘅全新引擎配搭，前者表現柔韌有力，後者表現有一份房跑味，加上全新5前速Geartronic半自動波箱配搭，轉檔反應利落又順滑。</p><p><spanclass><fontstyle>可轉手動模式  &#13;<br> 全新富豪S40，用上新底盤結構及穩紮骨架外，兩台新引擎組合，輸出強勁且慳油。當中較惹人注目當然會係T5一台2.5公升直5DOHCTurbo偈，匹配全新5前速Geartronic半自動波箱，轉檔反應敏捷暢順外，駕駛者重可以選擇全手動操作模式，令引擎發揮得淋漓盡致，重可以同時間感受到新底盤所帶來嘅出眾循迹表現。再者，車內備有主動式DSTC系統，加埋四輪高效能碟煞、ABS連EBD組合，收放自如又安穩。</fontstyle></spanclass></p><p><spanclass><fontstyle>設備：觸手可及  </fontstyle></spanclass></p><p><spanclass><fontstyle>富豪S40T5Profile  &#13;<br> 引擎：2521cc直5DOHCTurbo&#13;<br> 馬力：220ps/5000rpm&#13;<br> 扭力：32.7kgm/1500-4800rpm&#13;<br> 傳動：5前速Geartronic半自動波，前輪驅動&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：205/50R17ContinentalSportContact2&#13;<br> 尺碼：4468×1770×1452mm&#13;<br> 軸距：2640mm；車重：1419kg&#13;<br> 0-100公里：7.2秒；極速：235km/h&#13;<br> 平均耗油：9.4L/100km&#13;<br> 新車售價：（2.4i）約$250,000起；（T5）約$310,000起&#13;<br> 查詢：維信汽車（29273388）</fontstyle></spanclass></p></body></html>