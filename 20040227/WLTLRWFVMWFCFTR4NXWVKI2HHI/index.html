<html><header><meta charset="utf-8"><title>一味窩輪：博中移動Call揀9210</title></header><body><h1>一味窩輪：博中移動Call揀9210</h1><p>個市連跌3日後回升，中移動（941）收26.80元，好番50仙，大市有轉勢迹象，龍頭重磅股會成為動力，中移動Call輪可吼。&#13;<br> 中移動Call輪正印對象有9210，4月下旬到期，輪價33仙，溢價1.9%，槓桿率8.1倍，呢件交投旺，是日有19球轉手，買賣非常方便。有隻比較冷嘅Call輪9116，數據甚正，又係4月夠鐘，輪價42.5仙，負溢價0.6%，槓桿率6.3倍，衰在買賣困難，成交得12萬份。&#13;<br> 華能（902）收14.35元，有10仙進帳，華能Call輪吼得過，對象係9913，6月到期，輪價2.55元，溢價0.6%，槓桿率5.6倍，不過又係衰在交投極疏，全日得5萬幾份易手。<br> &#13;<br> <spanclass>9372數據唔錯 &#13;<br> 中信泰富（267）收23.85元，升1.05元或4.6%，宣布業績期近，憧憬國泰（293）業務翻生，若然係咁，隻太A（019）都應該會有運行，太A收53.75元，只微升50仙，趁低價買啲相關Call輪，對象係9372，隻輪6月到期，輪價60仙，溢價2.1%，槓桿率9倍，數據唔錯。另1隻太ACall輪9176，交投多好多，但屬於「兩粒星輪」（鎖定回報），啲數據唔易計，唔係個個啱。&#13;<br> 中遠太平洋（1199）有勢，升15仙，收11.60元，留意Call輪9203。&#13;<br> 章　盛</spanclass></p></body></html>