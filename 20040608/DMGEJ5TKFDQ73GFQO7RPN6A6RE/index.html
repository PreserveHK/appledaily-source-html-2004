<html><header><meta charset="utf-8"><title>數碼影音：<br>創意VAIO第二波聽歌睇相全靠捽</title></header><body><h1>數碼影音：<br>創意VAIO第二波聽歌睇相全靠捽</h1><p>上星期剛報道過全球最細嘅WindowsXP機種VAIOU50，估唔到唔夠一個禮拜就有第二波新攻勢。今次SONY玩最耍家嘅流動音樂裝置，周街聽歌外，個彩芒重可以睇埋相㖭。不過講到最搞鬼嘅，肯定係25個感應點嘅操控面板，轉歌換相只需一隻指頭「起勢捽」就得！&#13;<br>記者、攝影：徐影龍&#13;<br>ImageGirl：Natalie</p><p>呢款VAIOPocket除咗係SONY順應大趨勢，首次推出硬碟式MP3機外，要數最特別地方，肯定係個潮爆全球嘅觸控式凸點面板。有別其他MP3機，全機幾乎搵唔到任何按掣，而喺個2.2"彩芒隔籬，放有25個微微凸出嘅點，唔係裝飾扮有型咁簡單，而係掌控全機機能！呢個SONY全新嘅G-Sense系統，只需運用指頭上下左右咁捽，就可操控全機功能，包括揀歌、播歌、睇相等，喺街度玩絕對潮爆全場。&#13;<br> 聽落的確好神奇，實地測試時，覺得感應點都好敏感，好多時都會捽到唔知去咗邊度。一點時間適應後，開始感覺到其方便地方，如捽上捽落就可如捲動網頁咁揀歌，向右一捽就即時播放，再落就係校埋音量，方便之餘重覺得幾好玩喎。</p><p><spanclass><fontstyle>儲存13,000首歌  &#13;<br> 玩款一向係SONY強項，講到內涵，部VAIOPocket都唔輸蝕。SONY正面硬撼蘋果iPod，首次踩入硬碟式MP3機界，推出內藏20GB1.8"硬碟嘅MP3機，雖然唔及30GBiPod咁大容量，不過透過SONY獨有嘅ATRAC3plus，將MP3或WMA格式歌曲作大幅壓縮，做到20GB可容納13,000首歌之譜！&#13;<br> ATRAC3plus能將檔案壓到咁細，主要係歌曲轉換到48kbps儲存，盡量減低人耳難以察覺嘅音域，原理就如圖片檔BMP轉做JPEG咁，質素雖難免有所損失，不過實地試聽後，覺得仍貼近CD嘅音質，而且要求高用家亦可調低壓縮率，令音質有所提升，用家可按喜好而揀選。</fontstyle></spanclass></p><p><spanclass><fontstyle>流動電子相簿  &#13;<br> 捽機聽歌係幾潮，不過未夠賣點喎！VAIOPocket配備2.2"彩色屏幕（26萬色），畀用家可以當電子相簿咁睇埋數碼相，創作概念明顯嚟自時興嘅DigitalWallet（數碼錢包），儲相外重可即場睇埋相，可謂充份用盡彩芒同20GB硬碟嘅優勢，為VAIOPocket增值。&#13;<br> SONY當然唔會放過「穿勻」自家產品嘅機會，VAIOPocket除可接駁CyberShot數碼相機，即時抄相外，重可以USB接駁VAIONotebook抄歌抄相，而附送嘅機座亦可作充電之用，更設有LineOut供接駁到喇叭，大大聲咁播歌，擺喺枱頭夠聽有餘。</fontstyle></spanclass></p><p><b> PROFILE</b> &#13;<br> 容量：20GB硬碟&#13;<br> 屏幕：2.2"、26萬色&#13;<br> 	（320ｘ256）&#13;<br> 操作時間：約20小時&#13;<br> 體積：115.2ｘ63.3ｘ17.2mm&#13;<br> 重量：195g&#13;<br> $4,500（水貨）&#13;<br> &#13;<br> 抵讚：賣相夠型、捽機聽歌夠潮，細細部聽歌兼睇埋相，真係行到邊威到邊，SONYFans又點走得甩？&#13;<br> &#13;<br> 要彈：水貨機以日文作介面，操作上港人會感不便，筆者亦擔心感應點久經磨損後，會減低靈敏度。&#13;<br> &#13;<br> MobileExpert　查詢電話：27577861</p><p><spanclass><fontstyle>長氣型硬碟MP3機  </fontstyle></spanclass></p><p><br> &#13;<br> （a）領先電腦（28992239）&#13;<br> （b）JCShop（31022783）&#13;<br> （c）CREATIVEHK（23312930）&#13;<br> （d）iRever（25582166）</p></body></html>