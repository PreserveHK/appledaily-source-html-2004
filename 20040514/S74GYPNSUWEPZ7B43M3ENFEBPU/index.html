<html><header><meta charset="utf-8"><title>U2主音愛滋大使讚總理豪</title></header><body><h1>U2主音愛滋大使讚總理豪</h1><p>愛爾蘭搖滾勁旅U2主音Bono（右）近年放好多時間喺公益事業度，前日佢又去到加拿大嘅渥太華同加拿大總理馬丁會面，重一齊出席關注愛滋病嘅座談會。會上Bono同馬丁似乎鬼咁投契，Bono重不停稱讚馬丁。馬丁咁開心，佢一於將資助國際愛滋病基金嘅數額增加一倍，去到七千萬加元（約三億九千二百萬港元）。</p></body></html>