<html><header><meta charset="utf-8"><title>讀者捐助沙士康復者</title></header><body><h1>讀者捐助沙士康復者</h1><p>「近排聽到北京有沙士出現，真係好驚，唯有自己做足措施，盡量唔去人多地方，去完街返到屋企即刻換衫同洗手。」47歲的沙士康復者阿文說。&#13;<br> 原職電影道具工作多年的阿文，去年4月不幸感染沙士，僥倖逃過大難，惟因長期服食治療沙士藥物，產生嚴重後遺症，導致關節劇痛；此外，心、肝、視力、記憶力以致心理均受影響，現時每月覆診多達10次，對他造成精神困擾，令他不能工作，背負沉重經濟壓力。<br> &#13;<br> <spanclass>仍需每月覆診10次 &#13;<br> 「𠵱家我中、西醫都睇，呢個月要去醫院做磁力共振，檢查肩膊、膝蓋及髖關節嘅骨，睇吓有冇事；中醫就話我呢啲後遺症唔係一朝一夕可以搞掂，一定要慢慢調理。」阿文無奈地說。&#13;<br> 蘋果日報慈善基金月前曾於去年沙士一疫而設的「抗炎助人短期援助計劃」專戶撥款5,000元，減輕阿文在接受治療方面的經濟負擔，近日另將善長捐款合共11,300元交給他簽收。阿文感激地說：「好多謝大家關懷！𠵱家我要經常做物理治療，治療師建議我買啲簡單運動器材，例如健身單車，喺屋企做多啲運動，咁對減輕關節痛有幫助，我會用呢啲錢嚟買。」另外，阿文較早前已獲社會福利署批核綜援金申請，經濟環境已有改善。&#13;<br> 捐款編號：C1288&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>