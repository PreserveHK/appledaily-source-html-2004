<html><header><meta charset="utf-8"><title>爆機狂迷：E32004手提大戰第一擊<br>SONY巨芒王打機兼睇戲</title></header><body><h1>爆機狂迷：E32004手提大戰第一擊<br>SONY巨芒王打機兼睇戲</h1><p>喺洛衫磯舉行嘅E32004，成為手提機戰場，三大廠商各出奇謀，務求搶盡入場人士目光，當中最矚目肯定係SONYPSP同任天堂NDS嘅兩虎相遇。為挑戰雄霸手提機界嘅任天堂，SONY一出手就用超高規格及勁Game挑戰，今日就為大家作一實地試玩報告。&#13;<br>&#13;<br>美國直擊記者：許福合</p><p><br> &#13;<br> 可算係SCE展館嘅風頭躉PSP，場內擺放多部機畀入場人士試玩，排隊人龍亦相當之長。由硬件到軟件完成度，都睇得出PSP可順利趕及聖誕黃金檔期推出。</p><p><spanclass><fontstyle>硬件篇：巨芒王睇戲一流  &#13;<br> 會場內，PSP受到高度保護，幾部唔同機殼顏色嘅PSP，都放喺玻璃櫃內，而場內亦設有多部樣辦機供機迷試玩。小記用手度一度PSP大小，大約為一個手掌長度，而機身只有23mm薄及重260g，放入褲袋隨身攜帶都好方便。PSP巨芒解像度達480×272，高過VCD格式，圖像表現實在出色，而官方更證實推出PSP版《FFVII》及《GT4》，單係呢兩款Game已值得一玩。另外4.3"屏幕加埋16:9TFT芒，擺到明要靠靚芒正Game搶客。&#13;<br> 見到PSP用咗個16:9屏幕，其實都可以睇到SCE並不單單將PSP定位為遊戲機，更同時成為一個私人娛樂中心，要達至呢個目標，PSP首先用上高達1.8GB嘅UMD（UniversalMediaDisc）作儲存影片，內置鋰電可以支援2個半鐘影片播放，打機打得悶都可以睇睇電影、MV輕鬆吓。PSP內置802.11b無線網絡，可以玩網上遊戲及下載更新遊戲，遇到一班PSP玩家走埋一齊，可用無線網絡作對戰，比舊有使用對戰線或藍芽都實際好用得多。</fontstyle></spanclass></p><p><spanclass><fontstyle>PROFILE  &#13;<br> 處理器：333MHz&#13;<br> 記憶體：32MB（Main）＋4MB（eDRAM）&#13;<br> 屏幕：4.3"TFT/16:9/1,633萬色&#13;<br> 儲存：1.8GBUMD、MSDuo&#13;<br> 介面：802.11b、USB2.0、紅外線&#13;<br> 電源：專用鋰電池&#13;<br> 體積：170×74×23mm&#13;<br> 重量：260g</fontstyle></spanclass></p><p><spanclass><fontstyle>機迷試玩  </fontstyle></spanclass></p><p><br> &#13;<br> <spanclass><fontstyle>PSP配件曝光  </fontstyle></spanclass></p><p><br> &#13;<br> <spanclass><fontstyle>軟件篇：3D畫面直逼PS2  &#13;<br> 不論PSP機能有幾勁，冇正Game支持一樣唔掂，所以現場提供多款PSPGame供試玩，證明高規格手提機嘅厲害之處，令PSP未推出已先聲奪人。</fontstyle></spanclass></p><p><br> &#13;<br> <spanclass><fontstyle>PSP花臣機殼  </fontstyle></spanclass></p></body></html>