<html><header><meta charset="utf-8"><title>「做得呢行都預咗」<br>嘉碧儀石仔戀情無疾而終</title></header><body><h1>「做得呢行都預咗」<br>嘉碧儀石仔戀情無疾而終</h1><p>嘉碧儀初出道時，跟石修的兒子陳宇琛（石仔）傳緋聞，但近日他們各自忙着拍劇，已很久沒聯絡。嘉碧儀表示現在沒有男朋友，但將來真命天子出現，壓力雖大亦不介意公開，因她覺得在娛樂圈工作，要食得鹹魚抵得渴。</p><p>嘉碧儀最近忙於拍攝無綫新劇《楚漢驕雄》，日前已出發到內地無錫拍外景，就早前內地再發現有沙士，嘉碧儀表示並不擔心，就算最惡劣的環境，她亦不會介意。&#13;<br> <br> <spanclass>惡補中國歷史 &#13;<br> 提到嘉碧儀初出道時，即跟陳宇琛傳緋聞，問最近二人可有聯絡？嘉碧儀說：「我最近都冇乜同佢聯絡，因為各有各忙。」嘉碧儀堅稱現在沒有男朋友，並表示若將來另一半出現，就算對方是圈中人，她亦不介意公開，嘉碧儀說：「不過我都明白如果大家都做呢行嘅話，一定要面對好大壓力，但做得呢行都預咗。」&#13;<br> 談到跟鄭少秋合作拍攝《楚》劇，嘉碧儀表示獲益良多，她說：「佢係演出經驗豐富嘅前輩，同佢合作，唔單止教到我做戲，亦教我好多做人道理，真係好多謝秋官。」一直在美國長大和受教育的嘉碧儀，為了拍好《楚》劇，不得不惡補中史，嘉碧儀說：「為咗呢套劇，我都不時上網搵資料，𠵱家我都上咗好寶貴嘅一課。」&#13;<br> 採訪：比華利　攝影：林德雄&#13;<br> 協力：羅慧敏　服裝：dada&#13;<br> 髮型、化妝：Hana、KathyLam（HanaStudio）</spanclass></p></body></html>