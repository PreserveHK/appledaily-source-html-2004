<html><header><meta charset="utf-8"><title>改裝車：<br>終極改裝超級MINI兄弟</title></header><body><h1>改裝車：<br>終極改裝超級MINI兄弟</h1><p>賽車手總有點不甘平凡的性格，被朋友稱頌為全港最快的111（ToyotaAE111）的Tony，除熱愛賽車外，本身亦是「龍華汽車」老細，跟細佬Joe各人擁有一部MINICooper。順理成章，兩人當然為座駕徹底改裝，裏裏外外耗時約3個月，只為令愛駒更快更有型。其實你都可以參考箇中配件，為愛駒改裝成獨家版MINI！&#13;<br>記者：曾順珍&#13;<br>攝影：林栢鈞</p><p>齋「整容」約$160,000</p><p>整個訪問是由miniminiHongKongCarClub幫手相約，曾經在珠海超級房車賽中獲獎的Tony，未知是性格拘謹抑或見記者是一介女流，對很多提問都表現得懶洋洋，反而弟弟Joe則有問有答。阿Joe之所以買只得手波版的MINICooperS，全因為之前揸的小福星已運上珠海賽車場，加上見佢外形得意又趣致，於是便決定買一部。為了令它更搶鏡，他逐少逐少把座駕改裝，主要以外觀為主，但全車改裝費已用上約16萬。</p><p>Joe：三號幹線試200km/h</p><p>「架車外形唔錯，性能還可以，我無打算改引擎，因為只係用作平日代步，所以唔需要太勁，我最快試過喺三號幹線行200km/h（大家唔好試！）；耗油量嘛，我改咗蕉所以會較食油，大約每公里$1.9-$2.0。」&#13;<br> 除了改裝機件和排氣系統外，阿Joe還特意加上大包圍，改胎軨、碟煞、尾燈、尾氣喉和在車身加貼紙。此外，車廂亦加上很多配件，如電鍍表圈，在HandBrake和波棍上加藍色真皮作裝飾，又換上桶形皮座等，恍如置身在一個賽車國度裏。</p><p>Joe'sMINI部份改裝清單</p><p>Tony：自動波反應唔夠快</p><p>至於Tony揸的是無段變速自動波的MINICooper，因為他嫌波箱反應不夠快，於是換了點火系統，增強起步力。另外他又換咗個蕉，現在是4出2出1，所以高轉時架車會行得更暢順。原裝MINI只得一條尾喉，他又加多一條；另外亦換了海綿風隔連導風管、迫力碟、碳纖油缸蓋、頭尾燈，又加了大包圍、電鍍防撞邊、換17吋胎軨等，改裝費最少15萬。&#13;<br> 「最快行幾多公里？我哋唔飛街㗎，好危險㗎！最多我都係行140-150km/h啫！搞咁多嘢唔係因為我有鋪改車癮，講真句自動波車快得去邊吖?!我買自動波都係因為細佬買咗架棍波CooperS，所以我咪買自動波囉！」買車都要買同一品牌，果然兄弟同心！</p><p>Tony心水靚位</p><p>Tony'sMINI部份改裝清單</p><p>04年新款大燈　$12,000&#13;<br> 04年版新款尾燈　$1,900&#13;<br> KWV2絞牙避震機　$13,500&#13;<br> H&amp;R頭尾StabilizerBar　$4,200&#13;<br> ATE前迫力碟　$2,000&#13;<br> ACSchnitzer17吋合金軨　$14,000&#13;<br> MiniMania尾通風迫力碟　$1,800&#13;<br> ACSchnitzer兩邊出死氣喉　$8,800&#13;<br> Supersprint4-2-1蕉　$7,600&#13;<br> DENSO鈦金屬火嘴4支　$700&#13;<br> GARBINO大包圍　$16,800&#13;<br> GARBINO電鍍表圈　$2,000</p></body></html>