<html><header><meta charset="utf-8"><title>煲碟王：<br>《異形四部曲珍藏版》終極dts靚聲加長版</title></header><body><h1>煲碟王：<br>《異形四部曲珍藏版》終極dts靚聲加長版</h1><p>《異形》由1989年第一集上畫到𠵱家，唔經唔覺已經二十多個年頭；愛科幻片者視之為殿堂級經典！由Dub錄影帶年代，過渡至LD、VCD、DVD，已經買過無數咁多次！雖然半年多前，剛出過隻4碟DVDBoxSet，不過最近又推出了《異形四部曲珍藏版》，這可是dts5.1的終極9碟版，而且$570價錢同4碟版差唔多，又點叫人忍手唔買呢！&#13;<br>&#13;<br>記者、攝影：朱崇德</p><p><b> DVDPRO</b> &#13;<br> 電話：23326326&#13;<br> 地址：旺角奶路臣街6E德發商場地庫B4舖&#13;<br> &#13;<br> <spanclass><fontstyle>9碟詳盡珍藏套裝  &#13;<br> 《異形四部曲珍藏版》可以話係近期最具爭議之DVD！半年多前先啱啱出過4碟BoxSet！不過今次《珍藏版》，就力Selldts5.1靚聲靚畫（第1和4集），同追加45小時從未曝光片段；而且$570價錢，有成9隻碟，感覺非常合理！&#13;<br> 《珍藏版》最有誠意之處，係4集《異形》都有最新「加長版」或原裝戲院「電影版」選擇；要睇原汁原味，定要有新版追加鏡頭，完全自己決定！9隻碟內容分布，首先是用4隻DVD碟，用來分別收錄四集《異形》電影，而跟尾則另有4隻分述四集Making，最後的第9張碟，是全新一輯的《與列尼史葛對話》、《異形》深入探討及超過200張DarkHouse漫畫等附錄追加，絕對值得一睇！</fontstyle></spanclass></p><p><spanclass><fontstyle>《異形》dts靚聲畫終極重生  &#13;<br> 第一集嘅兩個版本，分別為2003年導演剪輯版（115分鐘），同1989年的戲院劇場版（116分鐘），導演版雖然比原版短了一分鐘，其實是將原本技術不完美的部份刪剪了，然後再加入新片段；Remaster影像亦做得非常好，視覺效果同場景都明顯經過強化處理，畫面唔再見「死黑」同模糊不清情況出現！加上有dts5.1靚聲效，使這套最經典的元祖《異形》，終極重生！&#13;<br> 刪改章節：6、12、14、23、35、39</fontstyle></spanclass></p><p><spanclass><fontstyle>《異形續集》打鬥場面更激烈  &#13;<br> 這一集所收錄的版本，分別為1986年的戲院版（137分鐘），同1991年加長版（154分鐘），主要的加長戲份在突入殖民星、找尋小女孩同打異形皇后；加多17分鐘，但故事感覺更圓滿，而且又以動作鏡頭居多，絕冇拖慢版嘅感覺！&#13;<br> 刪改章節：4、5、6、7、8、10、14、15、16、26、27、28、29、31、37、44</fontstyle></spanclass></p><p><spanclass><fontstyle>《異形三集》故事交代更圓滿  &#13;<br> 《異形三集》的兩個版本，分別為1992年的戲院版（114分鐘），及2003年的加長版（144分鐘），原劇太過扭橋，但又欠缺交代，好多人睇完都話睇到一頭霧水，今次加長版畀多30分鐘戲份，真係對故事情節交代改善咗好多！&#13;<br> 刪改章節：3、4、7、8、9、10、11、12、13、14、15、18、19、20、21、22、24、25、26、27、28、29、31、32、33、35、36、37、38、42、43</fontstyle></spanclass></p><p><spanclass><fontstyle>《異形四集之逆種》兩個不同結局  &#13;<br> 這是全套BoxSet中第二隻擁有dts5.1聲靚效的DVD，收錄的版本分別為1997年的戲院版（108分鐘）及2003年的加長版（116分鐘），最與眾不同之處，是這一隻是有兩個不同結局；舊版本是HappyEnding，殺晒異形，開開心心返地球；新加長版的結局比較灰色，返到地球時竟發現地球已成廢墟一片！&#13;<br> 刪改章節：1、3、5、6、7、9、21、22、24、31</fontstyle></spanclass></p></body></html>