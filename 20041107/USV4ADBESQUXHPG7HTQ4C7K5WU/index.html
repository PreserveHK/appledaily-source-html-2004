<html><header><meta charset="utf-8"><title>今日開倉：9吋超巨扭蛋半價碌埋身</title></header><body><h1>今日開倉：9吋超巨扭蛋半價碌埋身</h1><p>玩具有一種不可思議的魔力，環顧身邊的友伴，上至幾十歲的大男孩，下至幾歲的小孩子，總會毫不吝嗇地搶購心水玩具。若你是其中一分子，今次呢個玩具開倉就啱晒你。場內有齊超合金、扭蛋、情景擺設等玩具，當中還有剛到港新鮮滾熱辣的款式，價錢超抵，有時間不妨去睇睇！&#13;<br>&#13;<br>記者：區佩嫦&#13;<br>攝影：周旭文&#13;<br>模特兒：Kendy</p><p><spanclass><fontstyle>9吋巨型扭蛋  &#13;<br> 全場最受人注目的，非剛從日本抵港的巨型扭蛋莫屬，每隻直徑足有9吋，蛋內更藏有大大隻Kurbrick。當中以怪誕城阿Jack最受歡迎，除造型激爆可愛外，數量更只有十隻，非常矜貴。買唔到阿Jack，大可轉移目標買以聖誕裝亮相的阿Pooh，一樣維肖維妙！</fontstyle></spanclass></p><p><spanclass><fontstyle>星矢回歸  &#13;<br> 聖鬥士星矢熱潮近月回歸，若你是星矢迷，這款剛到港不足一個月的舊星矢裝着合金最啱你。一套5款有齊一輝、星矢、冰河、紫龍及瞬5位主角，Fans絕對唔好執輸。&#13;<br> 街價：約$98/隻&#13;<br> 開倉價：$400/套</fontstyle></spanclass></p><p><spanclass><fontstyle>可變ZZ高達送限量紙鎮  &#13;<br> ZZGundam是高達迷的至愛，呢隻ZZGundam超合金，其比例為1:144，特別之處在於可完全變形，可以變成機動戰士、戰機及機動堡壘形態。而首6名買家更可獲贈ZZGundam香港限定版水晶紙鎮一個。&#13;<br> 街價：約$320&#13;<br> 開倉價：$240</fontstyle></spanclass></p><p><spanclass><fontstyle>復刻大鐵牛  &#13;<br> 這個復刻版大鐵牛超合金魂，外形依足漫畫。關節及活動能力極高，其過癮之處是有3個不同表情的頭顱及兩對手任你配置，十分搞鬼。至於價錢方面，日圓價也要?4,000，加上街貨極少，今次以$260發售，絕對超值。&#13;<br> 街價：約$330&#13;<br> 開倉價：$260</fontstyle></spanclass></p><p><spanclass><fontstyle>各款Kurbrick$10隻  &#13;<br> 場內的各款Kurbrick公仔，新舊款式也有。包括《蝙蝠俠》、《回到未來》，甚至加樂士招牌虎等造型，𠵱家每隻$10，絕對超值。&#13;<br> 街價：約$30/隻&#13;<br> 開倉價：$10/隻</fontstyle></spanclass></p><p><spanclass><fontstyle>$10一套扭蛋  &#13;<br> 場內還有各款扭蛋玩具，每套也只不過$10。當中最受女士歡迎的非趴地熊莫屬，其底部設有印仔，每個印仔也有不同的造型。&#13;<br> 街價：約$40&#13;<br> 開倉價：$10</fontstyle></spanclass></p><p><spanclass><fontstyle>幾拾蚊精選  </fontstyle></spanclass></p><p><spanclass><fontstyle>蒸汽小子Figure  &#13;<br> 場內另一新到又大熱的產品，就係呢個蒸汽小子（Steamboy）Figure。蒸汽小子屬於阿基拉作者大友克洋的作品，動畫在日本剛上映完畢，而呢個Figure就由精於改裝的竹谷隆根據動畫其中一幕塑造而成，極具收藏價值。&#13;<br> <b> 又新又抵</b> &#13;<br> 街價：約$250&#13;<br> 開倉價：$70</fontstyle></spanclass></p><p><spanclass><fontstyle>經典多啦A夢情景  &#13;<br> 這款多啦A夢情景盒裝蛋，一套6款，全部跟足漫畫內的經典場景而設計，包括經常出現的隨意門於靜香的浴室內打開，幕幕也是勾起回憶的精采場面。&#13;<br> 街價：約$150/套&#13;<br> 開倉價：$90/套</fontstyle></spanclass></p><p><spanclass><fontstyle>可愛Haro匙扣  &#13;<br> 剛推出的Haro匙扣，全個以布及豆豆製成，軟腍腍，夠晒可愛。&#13;<br> 街價：約$50&#13;<br> 開倉價：$30</fontstyle></spanclass></p><p><spanclass><fontstyle>超筍數碼暴龍卡  &#13;<br> 數碼暴龍卡備有16代及24代，全以$5兩包的超筍價發售，小朋友可以買多幾張卡增強戰鬥力。&#13;<br> <b> 細路至啱</b> &#13;<br> 街價：約$15/包&#13;<br> 開倉價：$5/兩包</fontstyle></spanclass></p><p><spanclass><fontstyle>玩具開倉資料  &#13;<br> &#13;<br> <b> 收藏家</b> &#13;<br> 日期：由即日起至11月28日&#13;<br> 地點：藍田滙景商場L5層56A舖（1:00pm-9:00pm）&#13;<br> 	荃灣青山道215號華建樓１樓A室（星期一至五3:00pm-9:00pm；星期六及日1:00pm-8:00pm）&#13;<br> 查詢電話：24091831　付款方法：只收現金</fontstyle></spanclass></p></body></html>