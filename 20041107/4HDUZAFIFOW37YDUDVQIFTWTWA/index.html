<html><header><meta charset="utf-8"><title>扮白馬王子玩遊戲<br>八両金擘髀痛呼：裂啦</title></header><body><h1>扮白馬王子玩遊戲<br>八両金擘髀痛呼：裂啦</h1><p>八両金前晚穿着白衫白褲及白色T-back，以白馬王子造型參與《獎門人》節目錄影，他在一遊戲環節張開腿吹蠟燭時，疑因褲子太窄而指着下體呼叫：「裂啦，裂啦。」而估字環節時，黎耀祥則作狀揸譚小環胸部，令小環好不尷尬。</p><p>無綫《繼續無敵獎門人》前晚錄影，滕麗名、譚小環、馬蹄露、八両金、黎耀祥和蘇志威擔任嘉賓。身材平平無奇的滕麗名、小環和馬蹄露，整晚成為曾志偉、錢嘉樂和林曉峰三位主持的取笑對象，如「閂大閘」估字時，小環要估「波濤洶湧」，志偉即笑說：「你冇嗰啲呀。」<br> &#13;<br> <spanclass>作狀已尷尬 &#13;<br> 及後小環扮假人與黎耀祥做一個「揸牛奶」動作，黎耀祥即作狀揸小環胸部，令小環好不尷尬，小環事後說：「係有啲尷尬，始終自己要扮假人，冇計啦，黎耀祥都做啱咗動作。」&#13;<br> 而穿白色窄身褲上陣的八両金，張開雙腿吹蠟燭時，不時指着下體一臉痛苦地叫：「裂啦，裂啦。」不禁令人懷疑是因為褲子太窄弄傷重要部位。其後八両金與馬蹄露答問題時，因為頻頻答錯而被淋水，每次淋水後，八両金總拿起梳子梳出不同款式的髮型，認真貪靚，但最攞命的，是他原來穿上白色T-back內褲，以致淋濕身後T-back若隱若現。<br> &#13;<br> <spanclass>「未拉筋啫」 &#13;<br> 事後八両金說：「醫生話我patpat細，叫我着T-back好啲喎。」問他張開雙腿吹蠟燭時，是否傷及重要部位？他說：「未拉筋啫，之前未做熱身，唔關條褲事，嗰度有少少痛啦。」&#13;<br> 此外，滕麗名玩吸紫菜環節時，先要食一條餅乾條，但她發現餅乾條上有隻蒼蠅，結果志偉只上前吹一吹餅乾條，未有為她更換。&#13;<br> 採訪：王崇穎&#13;<br> 攝影：陳偉權</spanclass></spanclass></p></body></html>