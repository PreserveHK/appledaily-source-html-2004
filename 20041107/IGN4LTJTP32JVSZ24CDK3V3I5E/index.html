<html><header><meta charset="utf-8"><title>開心小蘋果：<br>整餅我最叻蜈蚣曲奇嚟喇！</title></header><body><h1>開心小蘋果：<br>整餅我最叻蜈蚣曲奇嚟喇！</h1><p>曲奇是甚麼樣子的？你一定會話係圓嘅，上面凹凹凸凸，有粒粒提子、杏仁，撒上糖粉，又或者望落似燶咗的朱古力。但一班小蘋果就會話畀大家聽，曲奇係蜈蚣、係花花、係哈哈笑！整曲奇唔係加隻蛋落麵粉咁無變化，麵粉可以用嚟畫畫㖭！由Chef領導的小廚師，向着曲奇師傅之路進發啦！&#13;<br>記者：小辣椒&#13;<br>攝影：劉錦</p><p>成為小廚師，必須通過多重考驗，小蘋果憑着無比的信心踏入ArtinProgress的廚房，跟Chef學習整曲奇的秘法。原來鬼佬廚師叫Chef（中國廚師就叫師傅），邊學廚邊學英文會話，小蘋果又邁向國際、踏前一大步。</p><p><spanclass><fontstyle>小山丘升起紅太陽  &#13;<br> 叮噹叮噹，上課鈴聲響起，小廚師聚在Chef旁邊，等待分麵糰。麵粉堆起一個小山丘，頂部開一個洞，「卜」一聲雞蛋跌落丘頂，好似富士山頂升起的太陽。Chef話畀小廚師聽，搓又大又靚的麵糰要好大力，返到屋企可以搵爹哋、媽咪幫手。等咗一陣，麵糰終於成形，小廚師個個眼睛發光，已經發緊食曲奇嘅白日夢。</fontstyle></spanclass></p><p><spanclass><fontstyle>小蘋果全部愛偷食  &#13;<br> 鬼馬的Chef一路分麵糰、一路同小廚師玩，當小廚師以為輪到自己攞麵糰，Chef又突然派畀另一位，搞到其他小廚師笑得好開心。最可惡係Chef知道小廚師個個為食，成日用果醬、忌廉測試小廚師會唔會偷食，結果無人通過呢個測試呢！</fontstyle></spanclass></p><p><spanclass><fontstyle>蜈蚣曲奇被打敗  &#13;<br> 第一盤曲奇已經放入焗爐，當大家以為Chef喺枱面撒上麵粉，是準備派麵糰時，Chef突然伸出一隻手指畫出一個長長的「S」字。好快，就有八對小手加入一齊畫麵粉畫。&#13;<br> 突然，麵粉畫上出現一條大蜈蚣，小廚師努力搓出最幼細的麵糰，誓要湊夠百條蜈蚣腳。這時Chef帶頭搞破壞，蜈蚣就咁即時被打敗！焗爐爺爺都鬆一口氣，因為它無咁大個胃吞落呢隻大蜈蚣嘛。就喺蜈蚣命喪小手嘅時候，第一盤曲奇的香味傳嚟，大家都流晒口水，準備吞下自己的作品。</fontstyle></spanclass></p><p><br> &#13;<br> <spanclass><fontstyle>整餅報告  </fontstyle></spanclass></p><p><br> &#13;<br> <b> 周末甜品班</b> &#13;<br> 學費：每堂$300（4堂特價$1,000）&#13;<br> 內容：製作一款甜品，送一杯飲品及一款廚師手製甜品&#13;<br> 11月13日預告：HotChocolateCake&#13;<br> 查詢：21551313（ArtinProgress）</p></body></html>