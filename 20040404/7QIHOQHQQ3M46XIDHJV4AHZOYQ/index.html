<html><header><meta charset="utf-8"><title>今日開倉：<br>兒童節氹細路開心15蚊大大件回力Q車</title></header><body><h1>今日開倉：<br>兒童節氹細路開心15蚊大大件回力Q車</h1><p>今日係兒童節，雖然香港大部份的小孩都好幸福，人仔細細所擁有的玩具可能已經多到成間房都放唔晒，不過如此開心的節日，有份禮物贈下興一定錦上添花。今日藍田就有間玩具店搞開倉冧價，平到幾蚊雞都可以買件禮物送畀小朋友，同場亦有唔少大人都啱玩嘅玩具，啱晒一家大細齊齊Shopping開心過節。&#13;<br>&#13;<br>記者：張銘恩　攝影：蔡鴻雯&#13;<br>模特兒：AnsonAu（RichStrategy）</p><p><spanclass><fontstyle>日版回力Q車  &#13;<br> 日本玩具大廠Takara出品，雙圈跑道回力Q車，咪睇佢細細架，速度方面一啲都唔輸蝕，全場抵買之最。&#13;<br> 原價：$100&#13;<br> 開倉價：$15</fontstyle></spanclass></p><p><spanclass><fontstyle>發聲畫板夠創意  &#13;<br> 神奇發聲畫板培育小畫家不可少，一邊填色一邊會有鼓聲、音樂等陪住小朋友，除附有一盒8色蠟筆外，亦有12張不同的畫紙供填色。&#13;<br> 原價：$59&#13;<br> 開倉價：$5（每人最多限買5塊）</fontstyle></spanclass></p><p><spanclass><fontstyle>高達合金威武重料  </fontstyle></spanclass></p><p><spanclass><fontstyle>萬眾期待Seed合金  &#13;<br> 將於5月在港播放的高達Seed，劇集未到產品先有，一個Body兩個形態，兼連運輸機，比預期更為墜手，好硬淨。&#13;<br> 原價：$480&#13;<br> 開倉價：$200（每人限買一隻）</fontstyle></spanclass></p><p><spanclass><fontstyle>靚仔電鍍  &#13;<br> 白式超合金可動戰士，大大支米加粒子炮加電鍍機身超級有型靚仔，全身關節可動，擺出各種威武姿勢絕冇問題！&#13;<br> 原價：$380&#13;<br> 開倉價：$280（每人限買一隻）</fontstyle></spanclass></p><p><spanclass><fontstyle>其他精選貨  </fontstyle></spanclass></p><p><spanclass><fontstyle>講嘢幪面超人  &#13;<br> 復刻版V3大膠，足有12吋高，不但是99年復刻版更是絕版之作，拉拉背後條繩就會用日文講「我係幪面超人」、「絕招」等句子。&#13;<br> 原價：$599&#13;<br> 開倉價：$55</fontstyle></spanclass></p><p><spanclass><fontstyle>龍珠吸索  &#13;<br> 龍珠吸索膠公仔，關節可動及有多一對手替換，由$69.9一隻變為$100三隻，龍珠迷萬勿錯過。&#13;<br> 原價：$69.9/隻&#13;<br> 開倉價：$100/3個</fontstyle></spanclass></p><p><spanclass><fontstyle>矜貴迪士尼陶瓷  &#13;<br> 由歐洲入口的米奇陶瓷古董車，市面罕有而且甚少減價，可列為經典珍藏作，有米奇、唐老鴨及翠兒選擇。&#13;<br> 原價：$430&#13;<br> 開倉價：$250</fontstyle></spanclass></p><p><spanclass><fontstyle>套裝果子扭蛋筍價晒冷  </fontstyle></spanclass></p><p><spanclass><fontstyle>勁精細小飛俠  &#13;<br> 一套6隻的小飛俠情景扭蛋Part1，無論上色及仔細位均造得十分精美，人齊之餘主角造型都幾多樣化，夠逼真！&#13;<br> 原價：$140&#13;<br> 開倉價：$60/套</fontstyle></spanclass></p><p><spanclass><fontstyle>超時空要塞合裝蛋  &#13;<br> 悲慘！短短出了一個月的Macross合裝蛋Part2都要冧價！全套5隻，細細粒仍然造到關節可動，其中三架戰機可變身為機械人。&#13;<br> 原價：$120&#13;<br> 開倉價：$55/套</fontstyle></spanclass></p><p><spanclass><fontstyle>激鬥戰車$10  &#13;<br> 電視剛剛播完的激鬥戰車，依然係小學生們的頭號至愛，一套5架，平均兩蚊雞一隻平到嚇死人，重要架架都係足料回力車！&#13;<br> 原價：$50&#13;<br> 開倉價：$10/套</fontstyle></spanclass></p><p><spanclass><fontstyle>開倉詳情  &#13;<br> 日期：即日起至4月30日&#13;<br> 時間：12:00nn-9:00pm&#13;<br> 地點：藍田滙景廣場第五層56A舖（地鐵站B1出口）&#13;<br> 電話：23326662&#13;<br> 備註：只收現金</fontstyle></spanclass></p></body></html>