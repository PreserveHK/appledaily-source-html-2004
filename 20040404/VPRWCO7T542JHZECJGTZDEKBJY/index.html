<html><header><meta charset="utf-8"><title>汽車專題：<br>陳鍵鋒新寵豐田大車貪佢夠普通</title></header><body><h1>汽車專題：<br>陳鍵鋒新寵豐田大車貪佢夠普通</h1><p>戲內經常扮演富家子，揸住跑車四圍飛的陳鍵鋒Sammul，原來現實生活中的他是鍾情於又高又大的Harrier240G，雖然是RX300的縮水版，只得2400cc，但憑着後生外觀同行車穩定性能，Sammul終於都揀到佢嘅最愛！&#13;<br>&#13;<br>記者：黃婉冰&#13;<br>攝影：陳智良</p><p><spanclass><fontstyle>車頭燈似肥姐眼鏡  &#13;<br> 還以為Sammul買新車必會揀跑車又或是藝人至愛的豪華七人座，但原來Harrier240G先係至愛，原因好簡單，就係貪佢夠「普通」，唔怕畀人認得，亦唔怕畀狗仔隊跟。&#13;<br> 「我比較鍾意揸高身車，睇位易又有安全感，反而跑車Load得太低，好似好貼地，無安全感，而且揀呢架車可以隱蔽啲，車款夠晒普通，周街都係，容易『逃走』吖嘛！……我最鍾意兩盞車頭燈，好似鳳眼同肥姐個眼鏡，好有威勢，個車尾好似Jeep咁，好流線，好啱後生仔。」</fontstyle></spanclass></p><p><spanclass><fontstyle>尾箱備拉簾唔失禮  &#13;<br> Sammul自言是一個愛整齊之人，喜歡將物件有條不紊地擺放，而車箱的多間格設計就完全切合他的要求。&#13;<br> 「我好鍾意將所有嘢擺得好整齊，呢架車可以有好多空間畀我將雜物、濕碎嘢收收埋埋，車尾箱又夠大，有陣時開工要帶衫換，返電台又要帶CD，車尾箱重有活動拉簾遮住啲雜物，唔怕失禮街坊，中間個儲物箱另一個好處係可以前後移動，有時車位窄，泊完車開唔到門都可以輕易咁跨過去另一邊落車，好方便。」</fontstyle></spanclass></p><p><spanclass><fontstyle>CornerSensor有㗎妹發聲  &#13;<br> 做藝人經常要開工到半夜三更，揸車返歸要打醒十二分精神之餘重要架車有番咁上下安全先得，對此，Sammul認為此車性能完全做得到。&#13;<br> 「成日夜放工，好易會瞌眼瞓，架車安全同穩定性好緊要，呢架車好咬地，唔會好快，呢個亦係我揀佢嘅原因，而且2400cc已好夠用、速度夠，重有個CornerSensor，有時經過角位時有人經過，個CornerSensor就會有㗎妹講嘢，個感覺幾好㗎！」</fontstyle></spanclass></p><p><spanclass><fontstyle>車廂5大煞食位  </fontstyle></spanclass></p><p><spanclass><fontstyle>自加裝備  </fontstyle></spanclass></p><p><spanclass><fontstyle>Sammul車史  </fontstyle></spanclass></p><p><spanclass><fontstyle>ToyotaHarrier240GProfile  &#13;<br> 引擎：2362cc直4DOHC&#13;<br> 馬力：160ps/5600rpm&#13;<br> 扭力：22.5kgm/4000rpm&#13;<br> 傳動：四前速半自動波，前輪驅動&#13;<br> 懸掛：（前）麥花臣支柱（後）麥花臣支柱&#13;<br> 制動：（前）透氣碟（後）碟式（ABS）&#13;<br> 輪胎：225/65R17&#13;<br> 尺碼：4730×1845×1665mm&#13;<br> 車重：1600kg&#13;<br> 軸距：2715mm&#13;<br> 新車售價：$279,000&#13;<br> 車輛提供：富利堡汽車（28772899）&#13;<br> &#13;<br> <spanclass><fontstyle>ToyotaHarrier240G&#13;<br> MyDreamCar……  &#13;<br> 雖然鍾情大車，但問到Sammul心目中的DreamCar時，他還是首推跑車，而雅士頓馬田同寶馬M3更是他希望可以擁有的夢想之車。&#13;<br> 「我鍾意呢兩款車較少有，外形突出，啲Feature做得好細，如果有閒錢的話，我都想買番架玩吓。」果然係識貨之人。</fontstyle></spanclass></fontstyle></spanclass></p><p><spanclass><fontstyle>其他設備  </fontstyle></spanclass></p></body></html>