<html><header><meta charset="utf-8"><title>細心聆聽　與失意者分憂<br>防自殺義工：人命唔可以用錢衡量</title></header><body><h1>細心聆聽　與失意者分憂<br>防自殺義工：人命唔可以用錢衡量</h1><p>細心聆聽、穩定對方情緒、設身處地站在對方的位置與他共同面對問題，以上都是香港撒瑪利亞防止自殺熱線義工接聽電話時的輔導技巧。熱線義工將面對困境的人從死亡線上拉回來，「人命係唔可以用錢嚟衡量，只要救到一個，你都會好滿足。」已有十三年接聽熱線經驗的陳紹麟如是說。&#13;<br> 陳紹麟承認，熱線義工是一份高壓工作，「對住係一條命，你要時刻留意對方語氣嘅轉變，個腦又要一路轉，諗吓點樣應對佢。」他說：「有陣時唔需要講太多說話，淨係聽佢講，令到佢紓解情緒已經足夠。」<br> &#13;<br> <spanclass>首要拖延時間 &#13;<br> 加入熱線當義工十年的聯合醫院男護士黃遠青形容，熱線義工每次接聽電話如同跟時間競賽，首要是拖延時間，「你都諗住死，不如畀多十分鐘時間，將問題講出嚟，對你又公平啲，對我又公平啲。」他說，很多人就因這一念之差而打消自殺念頭，約百分之二的求助者其後需轉介專業輔導跟進。&#13;<br> 黃遠青指，外界誤以為熱線義工多會說「有乜可以幫到你？」其實很多問題義工都幫不上忙，故輔導員只會對來電者說：「有乜想同我哋傾？有乜可以攞出嚟講吓？」等引導性說話，透過恍如朋友的角色與其共同面對問題。&#13;<br> 成立至今近三十四年的香港撒瑪利亞防止自殺會現正招募熱線義工，六月會開辦為期一年的訓練課程，通過面試、接受培訓及實習課程的人士，需經三個階段的甄選，方可成為熱線義工。&#13;<br> 熱線中心主任雷黃恩芳昨在傳媒茶敍上表示，多年來該機構合共培訓了近千五名義工，服務中的熱線員有二百多名。有意加入熱線義工行列的有心人可致電27908844或透過網頁<ahref http:>www.sbhk.org.hk 下載申請表。&#13;<br> 本報記者</ahref></spanclass></p></body></html>