<html><header><meta charset="utf-8"><title>重金屬渣古頭Webcam</title></header><body><h1>重金屬渣古頭Webcam</h1><p>MetalGrade嘅高達模型，已經差唔多成為玩具店中之絕版；最近逛深水埗腦場，竟然發現呢隻Metal版渣古頭Webcam，真係不得不佩服香港生產商的能力。&#13;<br>呢隻渣古頭Webcam，機身使用了全金屬設計，攞上手真係份量感十足！感光元件使用最常用嘅35萬像素設計，不過鏡頭組就超靚，起用了5層鏡組式設計，所以相對一般Webcam嘅「針孔鏡」，當然係分析能力高好多啦！&#13;<br>不過最方便嘅，係佢鏡頭側放置有6盞白光LED燈，加埋佢有自動感應光源配置，所以在光線不足的情況下，佢哋就會自動開啟，設計真係幾體貼；此外，機身還配置有0lux嘅彩色夜視拍攝功能，半夜三更想玩視像會議又唔想騷擾到屋企人？絕對冇問題！&#13;<br>不過唯一不足處，是機身並未有內置「咪」的功能，不過好彩買多支外置咪，都只係$20嘅事，可接受啫！&#13;<br>&#13;<br>記者：朱崇德</p><p>AGRADE&#13;<br> 電話：23609911&#13;<br> 地址：深水埗黃金電腦商場地庫62A舖</p></body></html>