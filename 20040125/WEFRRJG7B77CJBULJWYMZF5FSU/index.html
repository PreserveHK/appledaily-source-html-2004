<html><header><meta charset="utf-8"><title>三菱車隊再奪越野車賽冠軍</title></header><body><h1>三菱車隊再奪越野車賽冠軍</h1><p>備受車迷注目嘅「2004巴黎—達喀爾越野錦標賽」，已於日前圓滿結束；今屆賽事可謂非常精采，來自各國嘅多隊車隊皆落力作賽，希望響比賽中取得好成績；然而，擁有多年參加巴黎—達喀爾越野錦標賽經驗嘅三菱車隊亦唔例外，而且重響今屆賽事中，奪得冠軍寶座㖭！&#13;<br> 全長達11,000公里嘅「2004巴黎—達喀爾越野錦標賽」賽事中，可稱得上要憑着車手嘅毅力、超卓嘅技術及戰車嘅可靠性，方能完成整項賽事；而三菱車隊嘅法國車手彼德漢素（StephanePeterhansel），就與三菱PajeroEvolution戰車攜手作賽，並勇奪冠軍寶座。呢個結果除咗係三菱車隊，第9次響呢項比賽中奪魁外，而且重係以破紀錄姿態，連續第四年蟬聯呢項賽事嘅冠軍，實在值得慶賀；相信響來年嘅賽事中，三菱車隊又會與其他參賽隊伍，展開一場更激烈嘅比賽呢！</p></body></html>