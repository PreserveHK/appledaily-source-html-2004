<html><header><meta charset="utf-8"><title>電單車：<br>哈利2004年新車矚目登場</title></header><body><h1>電單車：<br>哈利2004年新車矚目登場</h1><p>新年伊始，又係計劃買新車嘅最佳時機，相信電單車迷追牌子、追型號嘅情況，會比私家車迷來得更激烈，其中嘅表表者，當然唔少得一班哈利（Harley-Davidson）Fans嗰份；佢哋嗰種至死不渝、忠貞不二嘅態度，實在令人敬佩。然而，今年哈利又推出咗全線新車，不如今日就一齊嚟睇吓，其中兩款率先抵港嘅新車啦！&#13;<br>記者、攝影：畢明&#13;<br>ImageGirl：Samantha（CoolFactory）&#13;<br>車輛提供：TechnoHarley-DavidsonofHongKong（28068444）</p><p><spanclass><fontstyle>V-Rod顯現高科技感覺  &#13;<br> VRSCA呢個名字可算係比較難讀，原意係解「V-TwinRacingStreetCustom1stModel」，故此大家都係叫佢嘅暱稱——V-Rod會好啲；自其推出後，世人開始對哈利改觀，認為佢哋唔再係一間只製作粗豪大隻佬車款嘅車廠。V-Rod全車散發高科技嘅感覺，外形又見時尚得體，老實講，佢絕對唔似係出自哈利車廠嘅手筆。&#13;<br> </fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>更多顏色任你揀  &#13;<br> 踏入2004年，V-Rod車系改變嘅地方，除咗係改良外觀之餘，重有就係增添一位新成員——VRSCB（無錯，B的而且確係代表2ndModel）。整個車系仍保持鋁合金車身部件，以及最新、並擁有115匹馬力嘅Revolution水冷燃油噴注引擎；新外裝除車身線條更具立體感外，而且重有更多車身顏色供選擇。新車表板部份亦略有改良，資料豐富之餘，又能夠令騎士更易閱讀；同時，廠方亦將波箱比稍作改動，從而令車子響較低轉速時，同樣擁有巨大嘅爆炸力。&#13;<br> 至於新成員VRSCB，所走嘅係硬橋硬馬路線，車架採用全黑塗裝，而引擎本身採用銀黑雙色調，配上可調校軚桿及簡化表板，令全車變得有如精悍拳手般結實，以及更見有型突出㗎！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <b> V-Rod小檔案</b> &#13;<br> 引擎：	Revolution（水冷V形二汽缸）&#13;<br> 引擎容積：	1131cc&#13;<br> 馬力：	115ps/8500rpm&#13;<br> 扭力：	9.46kgm/6700rpm&#13;<br> 車長：	2435mm&#13;<br> 軸距：	1710mm&#13;<br> 車重：	285kg&#13;<br> 新車售價：	$198,450起</p><p><spanclass><fontstyle>FXSTBINightTrain氣派十足  &#13;<br> NightTrain屬於繼承哈利傳統造型嘅Softail車系，而呢個車系響2004年嘅口號係「不再枯燥」，刻意擺脫過去舊車款嘅重複，再一次追求經典嘅味道。無論係車身及引擎部份，都係以黑色塗裝示人嘅NightTrain，閃令令嘅電鍍部件雖然係減少咗，但賣相卻變得堅固硬朗呢！</fontstyle></spanclass></p><p><spanclass><fontstyle>機械配搭有變動  &#13;<br> 雖然係追求突破，但Softail車系仍保留使用傳統嘅剛強引擎吊掛方式，不過為減少直接傳到車架上嘅引擎震動，哈利特別響引擎內，裝置咗兩個平衡器去吸收震動；另一個特別與舊有車款劃清界線嘅係，傳統嘅雙後吸震筒被取消了，佢哋巧妙地躲於座椅下，而且唔係普通嘅單筒避震，而係兩支充氣吸震筒呢！&#13;<br> 雖然新車未有採用油壓式離合器，但新設計嘅彈簧令你響每次拉動離合器時，所付出嘅力會更少但反應卻更快；至於動力心臟，當然依舊係能輸出10.7kgm/3100rpm扭力嘅Twin-Cam88B引擎啦！</fontstyle></spanclass></p><p><b> NightTrain小檔案</b> &#13;<br> 引擎：	Twin-Cam88B&#13;<br> 	（風冷V形二汽缸）&#13;<br> 引擎容積：	1449cc&#13;<br> 車長：	2420mm&#13;<br> 軸距：	1695mm&#13;<br> 車重：	305kg&#13;<br> 新車售價：	$183,600起</p></body></html>