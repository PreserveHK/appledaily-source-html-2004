<html><header><meta charset="utf-8"><title>老翁換掉雪櫃過新春</title></header><body><h1>老翁換掉雪櫃過新春</h1><p>黃伯家中的雪櫃上月突然失靈，為他帶來諸多不便。「雖然𠵱家天氣冷，但啲餸菜唔放入雪櫃始終擺唔得耐，有時中午食剩啲餸，晚黑經已變臭，呢兩日我都肚屙，唔知關唔關事。」尚未康復的黃伯，一臉倦容地對記者說。&#13;<br> 年近七旬的黃伯，與妻兒關係欠佳，一直分開居住，晚年過着孤寂的生活。黃伯大半生從事酒樓廚師工作，直至九七年因為裁員才被迫退休，目前依靠綜援金過活。「綜援金已經唔多，我重要照顧鄉下九十八歲嘅媽媽，每個月滙幾百蚊畀佢，所以我平日都好慳，屋企好多嘢都係人哋唔要畀我嘅。」<br> &#13;<br> <spanclass>寄錢養98歲媽媽 &#13;<br> 黃伯去年初由板間房遷往現住的公屋，家中大部份電器、家具皆由朋友轉贈，當中包括那部已有十多年歷史的壞雪櫃。「部雪櫃係殘舊啲，但叫做有得用，𠵱家壞埋，我都唔知點算，師傅睇過又話太舊冇得整。」&#13;<br> 黃伯的個案由香港基督教服務處幸福長者鄰舍中心轉介，本報了解過其需要後，已安排轉送一部由讀者區小姐捐出的雪櫃給他。&#13;<br> 捐款編號︰C1267&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>