<html><header><meta charset="utf-8"><title>新正頭猴擒泰拳詐死我最叻</title></header><body><h1>新正頭猴擒泰拳詐死我最叻</h1><p>恭喜發財！恭祝各位在猴年有個新開始，繼續環遊世界、事事順景！想在猴年行個好運，不妨趁住新正頭同各位猴王進行大接觸。在香港想接觸猴子只可以去馬騮山，而且只准睇不準餵，但其實想進一步親近呢班馬騮王，不如我帶你哋遊勻泰國各地，睇下佢哋打拳有幾醒神，同埋馬騮山下群猴開大餐，兼且同佢哋嚟個法式濕吻更振奮！&#13;<br>文、攝：胡慧冲</p><p><spanclass><fontstyle>曼谷打泰拳　交足戲識詐死  &#13;<br> 曼谷的SafariWorld都可謂係遊客必到之地，除咗獅子、老虎、大象、長頸鹿、斑馬在公園內打橫行，重有海豚Show、雀仔Show、河馬Show同埋呢個全泰國唯一的的猴子BoxingShow。&#13;<br> 呢個猴子泰拳Show，入場的遊客都可以免費任睇，而台上表演的猴子屬猿猴類，聰明可愛，又識做戲、又識詐死，十分惹笑。當佢哋打到開巷嗰陣，真人做的裁判都無晒乎，無諗到原來猴子都可以如此可愛。打完拳，遊客重可以同呢班拳手合照，正所謂：畀猴子親一親，猴年唔會乞人憎。&#13;<br> &#13;<br> SafariWorld&#13;<br> 地址：99Ramindra1Rd,MinburiBangkok10510,Thailand&#13;<br> 電話：（66）2-5181000&#13;<br> 入場費：200銖&#13;<br> 查詢：<ahref http:>www.safariworld.com </ahref></fontstyle></spanclass></p><p><spanclass><fontstyle>布吉黑猴灘　愛食嘢愛偷衫  &#13;<br> 在布吉島參加LocalTour，去完最出名的PP島之後會途經一個叫MonkeyBeach的海灘。呢個海灘上有不少猴子，佢哋的色水同曼谷或內陸的有啲唔同，多數係黑色而唔係褐色。而且部份重識游水，如果你唔介意可以同呢班馬騮一齊曬日光。不過要小心衣物，分分鐘畀呢班調皮的馬騮偷走㗎！&#13;<br> &#13;<br> NikornMarineTour&#13;<br> 地址：71/23M.4WisetRoad,Rawai,MuangPhuket,Thailand83130&#13;<br> 電話：（66）76-383951&#13;<br> 查詢：<ahref http:>www.phuketmarinetour.com </ahref></fontstyle></spanclass></p><p><spanclass><fontstyle>象島猴學校送法式濕吻  &#13;<br> 呢個新開發的遊客區象島，僅次於布吉乃泰國第二大島，島上有間好出名的猴子訓練學校，講到尾其實也是猴子表演場地。久經訓練的猴子識得潛水、打波、解繩、認字，十分聰明，真可謂無所不能。每場表演40分鐘絕無冷場，最驚喜的是最尾一Part，聰明的猴子為遊客解繩後，重會送上一個法式濕吻！&#13;<br> &#13;<br> MonkeySchool&#13;<br> 地址：15/Mu4,TumlonChang,Thailand&#13;<br> 電話：（66）1-9288661&#13;<br> 入場費：200銖</fontstyle></spanclass></p><p><spanclass><fontstyle>芭堤雅馬戲班虎中作樂  &#13;<br> 芭堤雅附近的龍虎園SrirachaTigerZoo，入面最出名老虎鱷魚夠聽話，但原來連猴子都一樣咁乖！不同品種的猿猴不但和平共處，與老虎合作之餘更會做出各種高難度的表演。最刺激的當然就係猩猩同熊人及老虎的聯手演出，任佢哋平時幾百厭，在老虎面前即刻變得好乖。&#13;<br> &#13;<br> SrirachaTigerZoo&#13;<br> 地址：341Moo3,Nongkham.Sriracha,Chonburi20110,Thailand&#13;<br> 電話：（66）38-296556&#13;<br> 入場費：300銖&#13;<br> 查詢：<ahref http:>www.tigerzoo.com </ahref></fontstyle></spanclass></p><p><spanclass><fontstyle>猴子城真假馬騮通街跑  &#13;<br> 在距離最谷約兩小時車程的Lopburi，是全泰國最有名的猴子城。城內的大街兩旁，分別有唔同造型的猴子雕像做城徽，而且街上有好多馬騮通街走。而城內最特色的係油站之內都有猴子公仔歡迎入油人士，而在某些地方，民居之外更有猴群聚集，擒上擒落生氣十足，搞到連民居都裝晒鐵絲網防猴入屋。</fontstyle></spanclass></p><p><spanclass><fontstyle>猴Buffet  &#13;<br> 猴子城高潮所在就是每年11月最後一個星期日，這裏都會舉行一年一度「國際盛事」──連世界各地的國際新聞社也會報道，就是在猴子廟對出的空地大排筵席，又蛋糕、又意粉、又汽水畀猴子任食，盛況空前。</fontstyle></spanclass></p><p><spanclass><fontstyle>猴酒店  &#13;<br> 而城內的多間酒店，房間的布置多以猴子作主題。當中LopburiInnResort的主人Yongyuth先生更是猴癡，酒店內不但有齊大猩猩、齊天大聖、泰猴神等巨像，而且酒店頂樓更設有猴子博物館，收藏了他多年來周遊列國搜羅回來的猴子紀念品，由玉樹至PostCard，珍藏無數。&#13;<br> &#13;<br> LopburiInnResort&#13;<br> 地址：114oppositeLopburiInnPlaza,PaholyothinRoad,Lopburi15000,Thailand&#13;<br> 電話：（66）36-614790&#13;<br> 查詢：<ahref http:>www.lopburiinnresort.co.th </ahref></fontstyle></spanclass></p><p><spanclass><fontstyle>猴醫院  &#13;<br> 這裏的城主對猴子情有獨鍾，更興建了全泰唯一的猴子醫院專門負責治理各種大中小病的猴子，免費醫理。</fontstyle></spanclass></p><p><b> 出門提一提</b> &#13;<br> 簽證：持BNO或特區護照毋須簽證可留30日。查詢：25216481（泰國領事館）&#13;<br> &#13;<br> 套餐：乘坐泰航往曼谷，住宿PathumwanPrincessHotel，4日3夜套餐價$2,145。查詢：27700966（奧運旅行社）&#13;<br> &#13;<br> 網頁：<ahref http:>www.thailandfans.com 泰友營&#13;<br> &#13;<br> 貨幣：1港元約兌5泰銖</ahref></p></body></html>