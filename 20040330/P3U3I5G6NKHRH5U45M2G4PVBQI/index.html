<html><header><meta charset="utf-8"><title>買家必到原宿涉谷</title></header><body><h1>買家必到原宿涉谷</h1><p>私物店負責人阿凡說，東京原宿及涉谷是水貨買家必到之處，上野火車站附近波鞋店舖眾多，更是非去不可，而Beams、Playboy、Ape等大路品牌較易轉售；他又說初哥都會到郵局將貨品郵寄回港，但其實可託便利店將貨運到速遞公司，再轉送到港。&#13;<br> 他說，上述兩種方法價錢差不多，但便利店二十四小時營業較郵局方便：「盡量留番啲時間嚟掃貨。」他說日本速遞公司只會替當地註冊公司運貨，故應先在當地開設一公司：「可以係空殼公司，但只有日本人先可以登記，咁可以搵日本朋友幫手。」他又說，部份百貨公司都會替客人免費運貨，「不過要買得多。」&#13;<br> Take5負責人Benny說，初哥不應將貨品定價太低：「有啲人唔識要計埋啲旅費運費！」部份人不參考時裝雜誌等「功課」：「見過有人入咗啲舊款，賣唔出蝕晒。」&#13;<br> 本報記者</p></body></html>