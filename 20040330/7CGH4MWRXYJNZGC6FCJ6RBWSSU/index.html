<html><header><meta charset="utf-8"><title>數碼影音：637萬像素DC全球最薄<br>CASIO轉攻高檔</title></header><body><h1>數碼影音：637萬像素DC全球最薄<br>CASIO轉攻高檔</h1><p>一向以輕薄型數碼相機為主力嘅CASIO，開始進軍以攝影發燒友為主嘅Prosumer級相機市場，頭炮就推出ExilimProEX-P600，作為CASIO旗艦級機種，首度配備637萬像素CCD，但仍可見有CASIO相機嘅影子，機身最薄之處，只有26.1mm，大有將專業與輕便結合嘅野心。&#13;<br>&#13;<br>記者：許福合　攝影：陳偉強　ImageGirl：Zoe</p><p><b> PROFILE</b> &#13;<br> 感光元件：637萬像素CCD&#13;<br> 變焦：4倍光學＋4倍數碼&#13;<br> ISO：50至400&#13;<br> 屏幕：2吋LCD&#13;<br> 記憶：內置9.2MB、SD/MMC&#13;<br> 電源：專用鋰電池&#13;<br> 體積：97.5×67.5×45.1mm&#13;<br> 重量：225&#13;<br> &#13;<br> 要打響頭炮，P600當然擁有一個不俗規格，首先解像度方面使用637萬像素CCD，對一眾專業攝影玩家已有一定吸引力，而機背嘅LCD還與之前幾部新機睇齊，用上2吋芒，質素還不錯，顏色豐富。講到機身，P600與卡片機相比當然略大，但與同級機比較，P600絕對可以細一個碼，最適合想影靚相，又唔想負擔太重嘅用家。另外，P600還特別強調慳電，以CIPA（相機影像產品協會）標準，可用足130分鐘，拍下260張相，非常耐用。</p><p><spanclass><fontstyle>Canon4倍光學變焦鏡  &#13;<br> P600另一個最吸引人留意就係大口徑Canon鏡頭，突出之餘，更可用番Canon出品嘅Wide同Tele鏡，毋須擔心鏡頭配件嘅支援，而此鏡頭提供咗4倍光學變焦能力，更非一般卡片相機可比。P600連拍速度可達每秒三張，最多可連拍六張，在同級相機中亦佔有優勢！機背嘅按鈕設計更大大提高操作速度，尤其左面三組快速鍵，方便設定白平衡、ISO等設定，簡單直接，不過要留意，喺重播模式時，最底嘅EX鍵會用作刪除相片，要小心不要誤按。</fontstyle></spanclass></p><p><b> 測試：還原度高</b> &#13;<br> 拍攝時，已對P600嘅靚芒相當讚賞，顏色不俗。相片傳回電腦上欣賞，發覺雜訊極少，相片顏色還原度高，值得給予良好評價。</p><p><b> 同場加映&#13;<br> 卡片王Z30、Z40</b> &#13;<br> 推出P600嘅同時，CASIO當然唔會放棄卡片相機巿場，繼續推出最新Z40同Z30，分別只係Z40提供400萬像素，而Z30就320萬像素，同樣採用薄身卡片機身，厚度只有23.1mm，放喺褲袋都好方便。鏡頭方面提供3倍光學及4倍數碼變焦鏡頭，開機速度只需1.6秒，機背嘅芒亦與P600睇齊，用上2吋大芒，若單以外形比較，Z40/Z30比P600還要靚仔！&#13;<br> &#13;<br> 捷成洋行　查詢電話：29262320</p><p><b> 同級DC比較</b> &#13;<br> <spanclass><fontstyle>CaplioRX廣角拍攝  &#13;<br> RICOHCaplioRX可拍攝28mm廣角，就算多人一字排開都唔怕影唔晒，而且機身輕巧，金屬機身，硬正耐用，重有黑銀兩色選擇。（a）&#13;<br> 感光元件：334萬像素CCD&#13;<br> 變焦：３.6倍光學＋3.4倍數碼&#13;<br> 記憶：內置8MB、SD/MMC</fontstyle></spanclass></p><p><spanclass><fontstyle>OptioS40自家靚鏡  &#13;<br> PENTAXOptioS40具備400萬像素及3倍光學變焦，加上使用咗自家開發嘅SMC鏡頭，質素不俗，另外還內置9種預設拍攝模式，拍攝容易。（b）&#13;<br> 感光元件：400萬像素CCD&#13;<br> 變焦：３倍光學＋2.6倍數碼&#13;<br> 記憶：內置11MB、SD/MMC</fontstyle></spanclass></p><p><spanclass><fontstyle>Optio30新手最啱  &#13;<br> PENTAXOptio30提供320萬像素及3倍光學變焦，可使用AA電芯，換電方便，功能亦算齊全，新手使用就最啱。（b）&#13;<br> 感光元件：320萬像素CCD&#13;<br> 變焦：3倍光學＋4倍數碼&#13;<br> 記憶：內置16MB、SD/MMC</fontstyle></spanclass></p><p><spanclass><fontstyle>Coolpix孖寶周街拍攝  &#13;<br> NikonCP3200與CP2200同係入門級機，CP3200屬於334萬像素DC，而CP2200就只有210萬像素，主要賣點以輕巧為主，去旅行影相特別合適。（c）&#13;<br> 感光元件：334/210萬像素CCD&#13;<br> 變焦：３倍光學＋4倍數碼&#13;<br> 記憶：內置14.5MB、SD</fontstyle></spanclass></p><p><spanclass><fontstyle>A310滑蓋設計  &#13;<br> CanonA310可拍攝300萬像素相片，機蓋使用滑蓋式設計，鏡頭則為33mm定焦，另外還提供640×480影片攝錄。（d）&#13;<br> 感光元件：330萬像素CCD&#13;<br> 變焦：5.1倍數碼&#13;<br> 記憶：CF</fontstyle></spanclass></p><p><spanclass><fontstyle>A75新場景模式  &#13;<br> CanonA75為300萬像素、3倍光學變焦機種，支援PictBridge，並且新增12種拍攝模式，如亮麗、煙火、雪景、海底、海灘、室內等。（d）&#13;<br> 感光元件：330萬像素CCD&#13;<br> 變焦：3倍光學＋3.2倍數碼&#13;<br> 記憶：CF</fontstyle></spanclass></p><p><spanclass><fontstyle>CX7430兼錄MPEG4  &#13;<br> KodakCX7430可以充當DV，最長可攝錄80分鐘VGAMPEG4影片。而影相時可選用自動或多種內置拍攝模式，簡單方便。（e）&#13;<br> 感光元件：423萬像素CCD&#13;<br> 變焦：3倍光學＋4倍數碼&#13;<br> 記憶：內置16MB、SD卡</fontstyle></spanclass></p><p><spanclass><fontstyle>G4000.7秒極速開機  &#13;<br> KonicaMinoltaDiMAGEG400係快拍能手，開機只要0.7秒，加埋按快門掣都只需0.9秒，拍攝SnapShot至啱。（f）&#13;<br> 感光元件：400萬像素CCD&#13;<br> 變焦：3倍光學＋2倍數碼&#13;<br> 記憶：SD＋MS</fontstyle></spanclass></p><p><spanclass><fontstyle>LS743芒靚清楚  &#13;<br> KodakLS743機身設計得非常輕細，用上MPEG4檔案格式作影片儲存，包括聲音，最長可錄到足足80分鐘。（e）&#13;<br> 感光元件：423萬像素CCD&#13;<br> 變焦：2.8倍光學＋3.6倍數碼&#13;<br> 記憶：內置16MB、SD/MMC&#13;<br> &#13;<br> <b> 查詢</b> &#13;<br> （a）麗確攝影器材（22925111）&#13;<br> （b）捷成洋行（29262987）&#13;<br> （c）NikonHK（29029005）&#13;<br> （d）CanonHK（21702888）&#13;<br> （e）KodakHK（800901514）&#13;<br> （f）KonicaMinolta（25652192）</fontstyle></spanclass></p></body></html>