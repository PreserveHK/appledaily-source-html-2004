<html><header><meta charset="utf-8"><title>紅館開騷　三位千金露頭角<br>杜麗莎母女合唱GiGi失色</title></header><body><h1>紅館開騷　三位千金露頭角<br>杜麗莎母女合唱GiGi失色</h1><p>杜麗莎一連兩場的演唱會，前晚在紅館揭開序幕，她的三名女兒也有上台演出，歌藝不比母親遜色，反而嘉賓梁詠琪出場即顯得聲音微弱，觀眾紛紛上廁所。杜麗莎與嘉賓之一林子祥合唱時，感動得流淚。</p><p>杜麗莎前晚穿着七套服飾登場，其中一套吊帶大低V兼露背裝更是超級性感，她說：「條裙本來係個女嘅，佢唔啱着，我又冇性感衫，不過我都唔使性感啦，要交棒畀個女。」杜麗莎請來林子祥、張學友及梁詠琪任個唱表演嘉賓，她的三名女兒也上台與母親合唱。<br> &#13;<br> <spanclass>「希望唔好去廁所」 &#13;<br> 杜麗莎的三位千金聲音都如母親般雄渾響亮，歌藝也出眾，聽得觀眾拍爛手掌，但作為杜麗莎的學生梁詠琪，出場與老師合唱時，聲音卻被杜麗莎蓋過，後來杜的大女TVCarpio也出場與她們合唱，GiGi仍然聲音微弱，故當她獨唱時，即戰戰兢兢地說：「喺台上表演好有壓力，做嘉賓重要我獨唱，個心真係跌咗出嚟，希望大家畀啲掌聲我，唔好去廁所，希望唔好喺老師面前失威。」誰知一片鼓勵掌聲之後，還是有不少觀眾到廁所大排長龍。<br> &#13;<br> <spanclass>阿Lam學友被讚靚仔 &#13;<br> 當林子祥（阿Lam）出場與杜麗莎合唱時，杜笑說：「鬍鬚佬你都冇變，重咁靚仔咁後生。」阿Lam則說：「你都重咁靚妹仔。」二人攬腰合唱，杜麗莎唱至中途便已忍不住落淚，她邊拭淚邊說：「殺死我呀，youstillhavethemagic。」&#13;<br> 到張學友出場時，杜麗莎大讚學友靚仔，學友笑說：「真係善長仁翁，頭先佢先讚成隊band嘅人靚仔。」杜麗莎前晚演出至後半段頻頻忘詞，更要將貓紙拿高細看，而汪明荃、蔡卓妍與母親、蘇永康及黃伊汶等都有捧場。&#13;<br> 採訪：王連連　攝影：陳烱威</spanclass></spanclass></p></body></html>