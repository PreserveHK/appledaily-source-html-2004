<html><header><meta charset="utf-8"><title>　　范太辛苦完去旅遊 - 李八方</title></header><body><h1>　　范太辛苦完去旅遊 - 李八方</h1><p>9.12選舉過後，各路人馬，特別係勝出嗰啲，都要稍作休息，以迎接新嘅挑戰。范徐麗泰雖然係舊人，重係主席，但係今次第一次享受到直選滋味，快感自然好唔同。&#13;<br> 佢嘅競選經理周德熙話，由於范太以前冇直選過，所以冇往績可尋，選前亦冇定下任何指標，今次攞到65,661票，算係高票當選。佢認為范太得到支持，其中一個原因係范太起步早，過去四年嘅地區工作有用。不過有內幕消息，中方替范太與福建大嫂配票，都幫咗范太唔少。&#13;<br> 當然，范太單人匹馬，選舉工程比有政黨背景嘅候選人辛苦，後期佢隻左手腫晒，大家都擔心佢舊病復發，𠵱家選完冇事啦，一家四口會外出旅遊幾日，而周德熙大功告成之後，亦會同愛妻黃英琦以及一班朋友去昆明打高球，佢笑話自己助選冇瘦到，亦唔覺得特別辛苦，「以前開部長級會議都係開通宵，重要談判，呢啲小兒科啫。」&#13;<br> 黃英琦就對今次選舉錯漏百出感到好激氣，認為已經過晒公平、公開嘅底線，胡官應該要好好檢討。&#13;<br> （圖）范太高票勝出，自己都拍吓自己手。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>