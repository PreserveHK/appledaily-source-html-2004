<html><header><meta charset="utf-8"><title>至潮來電MP3手機7部SEK500i等你攞</title></header><body><h1>至潮來電MP3手機7部SEK500i等你攞</h1><p>想有部至好聲嘅手機，揀部可播放MP3必然係不二之選，若然未滿足於此，SonyEricsson嘅K500i更集拍攝及錄像功能於一身，加埋JAVA3D遊戲，就恍如拎住部相機、DV、電話、遊戲機出街一樣！今日《蘋果》聯同SonyEricsson送出7部K500i給讀者，只要答啱問題，就有機會拎走一部過吓癮！&#13;<br>&#13;<br>記者：許福合　攝影：陳偉強　ImageGirl：小惠</p><p><br> &#13;<br> 呢部K500i同老大K700i屬同一系列，有齊晒時下潮人必玩功能，加埋配上個有型有款嘅機身，操作簡單易上手，包你玩過都叫過癮。&#13;<br> &#13;<br> <spanclass><fontstyle>內置喇叭MP3做鬧鐘  &#13;<br> K500i擺明打貪新鮮嘅潮人主意，設計以方便為主，除咗內置12個圖像化介面外，Menu並非十字掣，而使用Joystick，令用家可以一隻手指就「指控」全機，用落方便又爽快。當有來電時，更係K500i精采之處，本身已可直接播放MP3音樂，用家更將MP3設定成來電鈴聲或鬧鐘鈴聲，配合質素不俗嘅內置喇叭，包你聽出耳油！K500i更可自創鈴聲，最高支援40和弦，另外還可選擇在鈴聲之中加入混音，例如鼓聲、結他、鍵盤同一些不知名音效，令你真正擁有一部「自己」嘅電話。</fontstyle></spanclass></p><p><br> &#13;<br> <spanclass><fontstyle>拍攝VGA相片  &#13;<br> K500i一面係電話，另一面就係部相機。內置30萬像素鏡頭，最高可拍攝到VGA（640×480）解像度相片，並內置有4倍數碼變焦及自選相框功能，拍攝功能好齊全，而且使用方便，只要輕輕一按快門鍵，就可以將相機功能啟動。影完相，鏡頭更設有保護蓋，手機隨處放都唔使擔心。屏幕採用1.9吋TFT芒（6萬5色），除咗睇相效果好外，打機都相當唔錯，本身已內置有JAVA3D遊戲功能，當中《超級實境網球》就最好玩，消磨時間一流。</fontstyle></spanclass></p><p><br> &#13;<br> <spanclass><fontstyle>PROFILE  &#13;<br> 制式︰三頻GSM900/1800/1900&#13;<br> 顯示器︰6萬5色TFT/128×160像素&#13;<br> 鏡頭︰30萬像素&#13;<br> 內存容量︰12MB&#13;<br> 功能︰短片、MP3鈴聲、JAVA3D、40和弦、GPRS、WAP、MMS、SMS&#13;<br> 備用時間︰175?00小時&#13;<br> 體積︰102×46×14.5mm&#13;<br> 重量︰80g</fontstyle></spanclass></p><p><br> &#13;<br> <b> SonyEricsson</b> &#13;<br> 查詢電話：82038863&#13;<br> &#13;<br> &#13;<br> <spanclass><fontstyle>遊戲篇  &#13;<br> K500i有咁多功能，你想唔想自己擁有一部？立即將以下問題答啱，填妥參加表格再Fax返嚟，就有機會獲得一部。</fontstyle></spanclass></p><p><b> 第一關：估朱古力</b> &#13;<br> 右圖玻璃樽內究竟放咗幾多粒朱古力？（提示：50粒內）&#13;<br> &#13;<br> <b> 第二關：問答題</b> &#13;<br> 1.K500i內置幾多像素鏡頭？&#13;<br> A.10萬像素　B.30萬像素　C.60萬像素&#13;<br> &#13;<br> 2.K500i內存幾多記憶體？&#13;<br> A.2MB　B.6MB　C.12MB&#13;<br> &#13;<br> 3.K500i可播放幾多和弦鈴聲？&#13;<br> A.40　B.60　C.80</p><p><b> 參加辦法</b> &#13;<br> 1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭7名參加者，各得到SonyEricssonK500i手機一部（不可揀選機殼顏色）。&#13;<br> 4.如沒有參加者答中全部問題，則以答中最多問題及答案最接近者獲獎。（答案相同則以傳真時間**最早者可獲獎。）&#13;<br> 5.得獎者將有專人通知。&#13;<br> 6.為公平起見，《蘋果日報》及SonyEricsson員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> *參加表格上之姓名須與身份證相同，否則將被取消資格。&#13;<br> *必須憑報紙上的參加表格才可以參加遊戲。&#13;<br> **以本報傳真機所顯示的時間為準。</p></body></html>