<html><header><meta charset="utf-8"><title>　　贏輸也謝票 - 李八方</title></header><body><h1>　　贏輸也謝票 - 李八方</h1><p>常言道，勝敗乃兵家常事，喺立法會選舉中，被沒收選舉按金嘅阿牛雖敗猶榮，噚日喺車上謝票，感謝各港島區選民支持。&#13;<br> 而鄭大班就繼續親自喺九東派謝票傳單，好多投咗佢一票嘅選民都要求佢簽名留念，真係有擁躉。大班日內會返大陸一行，但係非常低調，佢話，吳光正同田少入行會非常正路，大家不妨信住一陣。&#13;<br> 又八方聽聞，今次何秀蘭滑鐵盧，輸咗個馬鼻畀蔡素玉，除咗民主黨兩位新舊主席覺得過意唔去，好多港島選民都為佢不值，覺得輸得唔抵，最唔開心就係俾蔡素玉贏咗，下次何捲土重來，肯定還她一個公道。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>