<html><header><meta charset="utf-8"><title>老花失業婦獲驗配眼鏡</title></header><body><h1>老花失業婦獲驗配眼鏡</h1><p>四十六歲的阿娟患有近視，近年再受「老花」影響，令其視力「矇上加矇」，貧困的她現時只戴一副近視眼鏡，令其難以看到近距離的東西。日前，記者陪同阿娟到眼鏡店驗配一副兼具近視及老花功能的眼鏡。<br> &#13;<br> <spanclass>需戴漸進式眼鏡 &#13;<br> 註冊視光師杜先生為阿娟驗眼後說，阿娟雙眼分別有五百多度及二百度近視，另有一百度老花。「不過佢只係戴近視鏡，望近嘢嘅時候，例如簽文件或者睇報紙，就會有問題，如果配副漸進式眼鏡，就方便啲。」漸進式眼鏡的設計，是將鏡片分為兩部份，上方為近視鏡，用作看遠景；下方則為老花鏡，方便看近距離物件。&#13;<br> 阿娟表示，她年多前患上老花，備受困擾。「睇近嘢時要除咗眼鏡先得，好唔方便，雙眼亦都好攰，𠵱家上再培訓課程都要將副眼鏡又戴又除，所以希望配番副合用嘅眼鏡。」<br> &#13;<br> <spanclass>盼早日自食其力 &#13;<br> 阿娟多年前與前夫分開，現與十八歲在學女兒依靠綜援金生活，她正修讀再培訓課程，希望有機會自食其力。阿娟的個案由香港職業發展服務處社工轉介本報跟進，蘋果基金撥款助她驗配合適眼鏡。&#13;<br> 捐款編號：C1536&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>