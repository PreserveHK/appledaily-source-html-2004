<html><header><meta charset="utf-8"><title>NEC130萬雄師現身N830靚芒影靚相</title></header><body><h1>NEC130萬雄師現身N830靚芒影靚相</h1><p>百萬像素影相手機早已被各大手機商列為今年必出「波凸」，繼數碼通的SHARPGX32之後，今日於灣仔會議展覽中心舉行嘅CEhk2004，NEC就展出旗下首部內置130萬像素影相手機N830，靚鏡頭之外重有靚芒兼靚聲，呢兩日趕唔切去睇展覽唔緊要，皆因預計6月就會上市，到時點玩都得！&#13;<br>&#13;<br>記者：劉耀祥　攝影：陳偉強</p><p>數碼通推出的GX32，雄霸整個百萬像素手機市場，最大原因當然就係獨家，不過相信嚟緊下個月情況就有如戰國時代，皆因除今日主角N830會應市之外，傳聞重有Nokia7610都會殺入市場，令百萬像素手機市場三雄鼎立。&#13;<br> &#13;<br> <spanclass><fontstyle>百萬像素全港最高  &#13;<br> N830外形一貫NEC手機風格，驚喜感的確欠奉，不過挾着NEC「首部百萬像素手機」之名，比GX32的100萬像素重要高，就已經夠晒吸引力。&#13;<br> 而首要玩嘅當然係影相功能，反應爽快冇咁遲鈍，人像相當有質感，光暗位亦交足功課，接駁位顏色自然。效果靚當然鏡頭應記一功，不過除此之外，65,536色內芒亦絕對功不可沒，皆因N830與SHARPGX32一樣，有個靚靚鏡頭之外，內芒亦用上320×240解像度，顯示圖像同樣細膩。而65,536色外芒亦同樣可以影相，兼且N830支援拍片功能，想用嚟影相定拍片都冇問題。</fontstyle></spanclass></p><p><spanclass><fontstyle>Profile  &#13;<br> 制式：GSM900/1800/1900三頻&#13;<br> 顯示器：（外芒）65,536色/108×80像素/STN&#13;<br> （內芒）65,536色/320×240像素/TFT&#13;<br> 鏡頭：130萬像素&#13;<br> 功能：64和弦、MMS、3DJava、GPRS、拍片&#13;<br> 備用時間：約100小時	通話時間：約220分鐘&#13;<br> 體積：101Ｘ48Ｘ28mm&#13;<br> 重量：118g</fontstyle></spanclass></p><p><spanclass><fontstyle>內置3D遊戲  &#13;<br> 既然有個高解像度靚芒，當然要物盡其用，所以N830特別支援3DJava引擎，玩3D遊戲就更加賞心悅目，淺試機內內置的3D高爾夫球遊戲，畫面明顯較2D遊戲色彩豐富，觀感更加討好，令耐玩度大大提高。而機內共有1.5MB記憶體儲存遊戲，似乎就較為少咗啲。除咗有好玩遊戲之外，一定唔可以冇靚聲相伴，而N830就支援64和弦，內置多首和弦樂曲，聲音亦算得清脆，而且音量充足，放入手袋都唔驚MissedCall。N830預計售價約$4,500，不過未有內置藍芽、欠缺記憶卡插槽，就似乎較為昂貴，不過現時百萬像素手機選擇唔多，賣貴啲都有理由！</fontstyle></spanclass></p><p>※NEC（HK）&#13;<br> 電話：27335678&#13;<br> &#13;<br> <spanclass><fontstyle>精選強勢影相手機  &#13;<br> 想玩百萬像素影相手機，暫時都重係得SHARPGX32，不過想影靚相一樣有辦法，皆因市場上唔少30萬像素影相手機，質素亦都有番咁上下，都應該啱你心水。&#13;<br> &#13;<br> 查詢：&#13;<br> （a）數碼通（28802688）	&#13;<br> （b）全新世界（27872282）	&#13;<br> （c）紅星電訊（23800316）</fontstyle></spanclass></p><p><spanclass><fontstyle>PantechG500　&#13;<br> 抵玩精選  &#13;<br> 強勁嘅裝備，64和弦加雙26萬色彩芒，價錢唔貴之餘都算抵玩。&#13;<br> 規格：GSM雙頻、64和弦、GPRS、33萬像素鏡頭&#13;<br> 售價：$2,680（b）</fontstyle></spanclass></p><p><spanclass><fontstyle>SHARPGX32　&#13;<br> 百萬像素之選  &#13;<br> 依然獨市於百萬像素手機市場，靚鏡靚芒，高要求用家現時的不二之選！&#13;<br> 規格：GSM四頻、40和弦、100萬像素鏡頭、SD/MMC插槽&#13;<br> 售價：$4,680（a）</fontstyle></spanclass></p><p><spanclass><fontstyle>TopluxAG280　&#13;<br> 26萬色靚芒  &#13;<br> 26萬色芒睇相更加靚，不過冇外芒，冇得睇芒自拍，就唔係咁方便。&#13;<br> 規格：GSM雙頻、33萬像素鏡頭、40和弦、9連拍&#13;<br> 售價：$2,780（b）</fontstyle></spanclass></p><p><spanclass><fontstyle>三星E708　&#13;<br> 少女專機  &#13;<br> 水貨到港曾炒上萬三蚊，行貨一樣銷情理想，迷倒唔少女用家。&#13;<br> 規格：GSM雙頻、30萬像素鏡頭、40和弦、MMS&#13;<br> 售價：$3,380（c）</fontstyle></spanclass></p><p><spanclass><fontstyle>AlcatelOT835　&#13;<br> 玩轉來電短片  &#13;<br> Alcatel首部摺機兼26萬色彩芒，最大特色乃來電短片，十分有創意。&#13;<br> 規格：GSM雙頻、30萬像素鏡頭、40和弦、5秒短片&#13;<br> 售價：$2,580（b）</fontstyle></spanclass></p><p><spanclass><fontstyle>MotorolaV600　&#13;<br> 四頻強機  &#13;<br> 四頻功能啱晒周圍去嘅用家，內置藍芽傳送資料更容易。&#13;<br> 規格：GSM四頻、30萬像素鏡頭、藍芽、24和弦&#13;<br> 售價：$3,350（c）</fontstyle></spanclass></p><p><spanclass><fontstyle>GEOGV880　&#13;<br> 影相粉盒  &#13;<br> 粉盒外形對女士來說簡直一見傾心，兼且規格強勁，有外形有內涵。&#13;<br> 規格：GSM雙頻、30萬像素鏡頭、MMS、40和弦&#13;<br> 售價：$3,780（c）</fontstyle></spanclass></p></body></html>