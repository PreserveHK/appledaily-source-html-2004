<html><header><meta charset="utf-8"><title>希望掌權者信任老百姓<br>陳日君新年願望07、08普選</title></header><body><h1>希望掌權者信任老百姓<br>陳日君新年願望07、08普選</h1><p>【本報訊】過去一年，經歷了愛國論爭議和人大的決定，港人對○七、○八年雙普選的期望，猶如過山車般從最高跌到冰點，天主教香港教區主教陳日君總結港府及中央政府於過去一年在政改方面的表現，批評他們沒有誠意聽取老百姓心聲，一副「冇得傾」的態度，使整個局面變僵。　記者：何文雯</p><p>一直堅持要讓市民有機會討論○七、○八年雙普選的陳日君主教，於○四年將盡之際接受傳媒訪問，他表示：「可能討論之後話○七、○八直選唔得，可能有折衷辦法呢？但你話討論都唔畀，就唔忿氣囉。」陳主教也對應否訂出二○一二年普選時間表不感興趣，「我覺得我哋重想傾○七、○八雙普選！」&#13;<br> <br> <spanclass>責政府不向京爭取 &#13;<br> 政改專責小組年底發表的政改四號報告書，排除了○七、○八年雙普選方案，對於明年中發表的五號報告書，政府提出的主流方案能否滿足港人的民主訴求，陳日君預期，新方案不會有令市民興奮的新意：「根本○七、○八傾都無得傾，咁即係完全冇得郁，重有啲咩可以提出嚟？（加大選舉委員會人數又如何？）唔知佢點大法啦，點大都係好細啫。」&#13;<br> 當被問到身為宗教領袖，會否透過其他渠道與政府商討，陳主教即時哈哈大笑：「你以為我哋𠵱家同政府關係真係咁好咩？」他不期望與特首或官員見面會有作用，向中央直接爭取民主更是渺茫：「效果唔樂觀，如果香港政府都唔幫我哋爭取，我哋點去直接向北京爭取呢？我哋距離好遠，佢哋（港府與北京）距離好近。」&#13;<br> 陳主教總結香港過去一年的風風雨雨時表示：「老百姓真係好可憐，講到聲都沙，上面又唔聽、又唔尊重，事事曲解我哋嘅要求，見唔到有誠意聽老百姓聲音，搞到局面好僵。」他指問題在於官民間缺乏信任，希望明年有權勢的人多信任老百姓，市民也能再給董建華政府一次機會。</spanclass></p></body></html>