<html><header><meta charset="utf-8"><title>　　導演監製齊做董事 - 李八方</title></header><body><h1>　　導演監製齊做董事 - 李八方</h1><p>娛樂圈中人出任上市公司要職，通常都唔係點被投資者睇好，事實亦證實啲公司冇乜好表現，但始終仍有好多人想過吓做上市公司董事癮，最新一位係不時有客串吓電影嘅二撇雞導演陳國新，同埋仝人製作社個監製羅國強，佢哋兩位剛剛被委任為中大娛樂（8167）執行董事，而呢間公司，先嗰排立立亂，大股東賣晒啲股份，又突然被斬倉，又有人報警話唔見咗啲股票……&#13;<br> 噚日問陳導演點解重肯應邀做董事，佢話，對金融呢啲嘢唔係咁熟悉，係因為呢間公司好成功又好有實力又上咗市，所以呢個係佢好正面嘅決定……原來，藝術家同商人睇嘢，真係有好大分別㗎！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>