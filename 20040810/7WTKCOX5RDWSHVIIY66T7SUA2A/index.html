<html><header><meta charset="utf-8"><title>上台撐雷頌德遭冷待<br>康仔驚變阿妹怕提呂秀蓮</title></header><body><h1>上台撐雷頌德遭冷待<br>康仔驚變阿妹怕提呂秀蓮</h1><p>蘇永康在娛樂圈沉寂多時，他前晚為雷頌德的音樂會做表演嘉賓，觀眾對他出場表現冷淡。康仔曾在台灣勒戒所與台灣副總統呂秀蓮合唱，前晚他聞得對方名字時即不屑提起此人，又謂不支持台獨。</p><p>陳慧琳、蘇永康、古巨基、黎明、Cookies、方力申及楊千嬅等前晚於九龍灣國際展貿中心齊撐雷頌德（Mark），一同演出「芝華士903夾GIG音樂會」。自發生勒戒事件及與太太離婚後，蘇永康的事業直插谷底，久未於香港公開表演的他，前晚在梁漢文介紹下出場，但本來熱情歡呼的歌迷，突然鴉雀無聲，場面尷尬。而康仔更於大熱天時，穿上麖皮褸上台。<br> &#13;<br> <spanclass>戥張惠妹慘 &#13;<br> 康仔先與梁漢文合唱許志安的《愛你》，康仔說：「我唱呢首歌係記錄我過往一段感情。」然後獻唱舊歌《因為愛你，更珍惜我自己》，該曲是康仔與前妻Jane結婚後，表達修心養性的心情，幸好康仔唱完亦有掌聲。&#13;<br> 康仔年前在台灣接受勒戒時曾與台灣副總統呂秀蓮合唱。康仔接受訪問時提到呂秀蓮提議張惠妹政治表態一事，他一臉不屑地說：「佢（呂秀蓮）啲嘢我唔想表態，大家應該記得我遇過佢，所以我唔想講。不過我個人唔支持台獨，我認為（兩岸）應該統一。」&#13;<br> 康仔又說：「阿妹都幾慘，好似中日足球賽咁，我覺得音樂應該歸音樂，體育就體育，政治就歸政治。好多人有民族情意結，都身不由己，我希望少啲發生呢啲事，觀眾應該有理智，藝人好被動。」<br> &#13;<br> <spanclass>陳慧琳抱恙 &#13;<br> 陳慧琳前晚本來要唱兩首歌，但因患病只能勉強與雷頌德合唱一首，她說：「我唱到想喊，阿Mark係我恩師，係生命中重要到不可缺少嘅男性，冇佢冇我，所以我病都支持。」&#13;<br> 後來黎明得悉很多歌手都指雷頌德很重要時，他竟說：「佢哋係尊重你哋（記者），講啲說話畀你哋交差。」是否指Kelly並非真心？黎明即說：「係真心，係好有誠意去講料㗎。」&#13;<br> 此外，張惠妹昨日三十二歲生日，但仍忙於拍攝觀光節的廣告，主要是歡迎外地人來台灣觀光旅行。&#13;<br> 採訪：李珮洳、蔡如玉&#13;<br> 攝影：仇志德</spanclass></spanclass></p></body></html>