<html><header><meta charset="utf-8"><title>燒　酒（一） - 谷德昭</title></header><body><h1>燒　酒（一） - 谷德昭</h1><p>我跟一些好的食肆天賦有一種心靈感應，那天經過一間未曾光顧過的日本食店，步伐突然減慢，心底莫名其妙地很想進去吃一頓飯，看看門口，完全看不到一個中文字，想找餐牌看看，但門口只設有酒水牌，厚厚的一叠，盡錄着來自日本各地的清酒，陳列櫃內亦沒有放置塑膠食物，只見到一瓶一瓶不同牌子的清酒，看來，食物不是主角，酒才是正主兒。&#13;<br> 還好，店員是本地丫頭，溝通有着落。「有乜特別好食？」我問。「你叫少少試吓先，因為我哋呢度日本人幫襯多，口味較日本地道，唔知你啱唔啱食？」丫頭答。「啱，一定啱！」於是放棄餐牌，指着牆上的是日介紹亂點一通，丫頭落單時也是寫日文，果然地道。&#13;<br> 食物很美味，簡直就和日本吃到的一樣，「喝酒嗎？」丫頭問。「你喝嗎？」我反問。「當然喝。」丫頭答。來了幾款清酒，丫頭細心介紹，每款酒自有不同風味，丫頭酒到杯乾，喝得很痛快。年輕的東主看見有酒客，過來打個招呼，「其實𠵱家日本已經唔興飲清酒，興飲燒酒。」「有啲咁嘅事？係咪即係用嚟溝果汁飲嗰啲？」懶醒的我懶醒地答，少東個樣似乎有啲忍唔住笑，「嗰啲係渣到無倫嘅燒酒，真正嘅燒酒唔係咁飲嘅……」（明續）</p></body></html>