<html><header><meta charset="utf-8"><title>夫妻分頭接廣告邊個有So？<br>木村谷起靜香　反町唔爭氣</title></header><body><h1>夫妻分頭接廣告邊個有So？<br>木村谷起靜香　反町唔爭氣</h1><p>明星嘅主要收入來源都係廣告，如果藝人夫婦拍住上做產品代言人，叫價肯定double，弊在日本藝人有個傳統，夫妻好避忌同場出現，所以都會分開搵食。咁大家又知唔知邊對銀壇夫妻嘅廣告收入係互利互惠，又有邊對會累鬥累？&#13;<br> 講到帶挈另一半，大家一定諗起木村拓哉。事實上佢同工藤靜香成親後，依然keep得住一份廣告收六百零三萬港紙，呢個價錢喺日本藝人嚟講已經係頂級。而喺婚前人氣跌至谷底嘅靜香，做咗木村嘅女人後反而多咗平價化妝品同家庭用品搵佢，雖然靜香一份廣告只係維持喺二百八十萬港紙收入，但勝在密食當三番。&#13;<br> <br> <spanclass>兩公婆拍住上 &#13;<br> 如果掉轉頭講老婆帶挈老公嘅話，實在唔可以唔提菜菜子。菜菜子一份廣告仍可以叫價五百萬，叫佢做廣告女王實在當之無愧，相反人氣低沉嘅老公仔反町隆史，黐住老婆都重可以叫價二百八十萬港紙，但就有價冇市囉。&#13;<br> 講到相輔相成嘅，就肯定係唐澤壽明同老婆山口智子，老公喺幕前愈嚟愈紅，老婆婚後閒來拍吓廣告賺錢買花戴，佢哋各拍一個廣告夾埋已經賺八百四十萬港紙，聽聞重會加價㖭。</spanclass></p></body></html>