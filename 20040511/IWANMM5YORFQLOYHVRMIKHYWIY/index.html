<html><header><meta charset="utf-8"><title>今日至Shoot：今期最紅</title></header><body><h1>今日至Shoot：今期最紅</h1><p>波圖前日喺葡超聯煞科戰對費利拿贏三比一，南非前鋒麥卡菲竟然髹到大花臉咁，認真出位。佢喺呢場波連中三元，搶埋神射手榮銜，難怪咁風騷。我求大俠唔清楚葡萄牙足總有冇條例限制球員咁做，不過波圖邁向三冠，國家隊踢友賽都加以遷就唔選波圖兵，呢期波圖真係大晒，怕且冇人有聲出。美聯社</p></body></html>