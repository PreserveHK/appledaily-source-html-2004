<html><header><meta charset="utf-8"><title>數碼影音：<br>潮玩勁薄溝大芒OLYMPUS卡片DC</title></header><body><h1>數碼影音：<br>潮玩勁薄溝大芒OLYMPUS卡片DC</h1><p>勁薄身溝OverSize芒，係𠵱家至新DC潮玩指標；OLYMPUS今個星期將會推出佢哋首部卡片形數碼相機AZ-1，功能可謂集各家之所長，最勁係佢個2.5"無敵大芒，對比度300:1，真係隨時拍得住屋企個LCD，影完靚相Show畀人睇，簡直猶如流動數碼相簿，掂！&#13;<br>記者：朱崇德、許福合&#13;<br>攝影：陳偉強、朱崇德</p><p>據日本OLYMPUS網上官方資料顯示，AZ-1將會於本月底在日本市場推出；不過香港方面則有可能在本周內推出；如果資料屬實，香港有可能成為全亞洲首個有新機玩嘅地區，這絕對是打破了歷年來的慣例；新機開賣價$3,480，以市場上同類機款嚟講，價錢亦相當合理；而且為了隆重其事，乘AZ-1嘅推出，還特別請來韓國人氣女星全智賢為OLYMPUS亞洲區代言人，當真是新機未出，已令人注目！</p><p><spanclass><fontstyle>首次使用潛望鏡  &#13;<br> AZ-1一機在手，第一個感覺是同以往OLYMPUS嘅DC設計好唔同，薄薄細細如八達通的Size，簡易操控的使用介面，更加適合新手初次使用！此機另一搶眼處是同系列中首度起用「潛望鏡」式3倍光學變焦鏡頭（2.7倍數碼變焦），鏡組使用9枚7群的設計，相當於傳統35mm相機的38-114焦距，初步感覺是影像質素唔錯，而且操控反應較迅速，OLYMPUS今次對薄身機市場，好似真係有備而戰！</fontstyle></spanclass></p><p><br> &#13;<br> <spanclass><fontstyle>320萬像素成像滑淨  &#13;<br> 感光元件使用320萬像素CCD，可算是最入門級，不過都已經可以輕易打印出8R相片；不過由於加入了最新TurePicTURBO，所以對於色彩還原度、影像層次及對噪訊的壓抑，都做得非常好，相片成像就更加滑淨啦！如果係新手上路者，此機重內置有人像、日落、沙灘雪景、二合一相片、玻璃飾櫃等22種場景模式，相信初玩DC者都好易上手；不過小記覺得唯一要稍事批評者，是CCD的像素方面，現時市面上同類機款，大多已走上400至500萬像素之路，AZ-1好明顯在此留有一手，預留未來升級的空間。</fontstyle></spanclass></p><p><br> &#13;<br> <spanclass><fontstyle>2.5''高解像靚芒  &#13;<br> AZ-1令人最愛不釋手處，當然係2.5"無敵靚芒；起用了嶄新的流動超視覺液晶顯示屏技術，解像度達現時同級機中最高的21.5萬Pixels，對比度亦有成300:1，可視角度達160度，質素絕對同電腦用嘅LCD拍得住，而為咗更方便外帶使用，所以亦在屏幕表面加入「低反射度面層」，所以室外強烈日光下，都睇得一清二楚。AZ-1亦內置相簿功能，能依個人喜好分類成12本電子數碼相簿，咁你攞出嚟同人分享時就更方便啦！</fontstyle></spanclass></p><p><b> PROFILE</b> &#13;<br> CCD：320萬像素&#13;<br> 變焦：3×光學＋2.7×數碼&#13;<br> 顯示屏：2.5"	&#13;<br> 可視角度：160°&#13;<br> 對比度：300:1	&#13;<br> 電源：專用鋰電池&#13;<br> 記憶體：xD	&#13;<br> 重量：160克&#13;<br> 尺寸：94（闊）×67（高）×21.9（深）mm&#13;<br> </p><p><spanclass><fontstyle>至Hit薄身DC  &#13;<br> </fontstyle></spanclass></p><p><br> &#13;<br> （a）華仁會　電話：23980280&#13;<br> 地址：旺角花園街75-77號花園商業大廈5/6樓&#13;<br> &#13;<br> （b）DCPOWER　電話：23846698&#13;<br> 地址：旺角山東街47-51號星際城市2樓201舖</p></body></html>