<html><header><meta charset="utf-8"><title>　　議員放假高官鬆口氣 - 李八方</title></header><body><h1>　　議員放假高官鬆口氣 - 李八方</h1><p>雖然立法會呢幾日重有啲細會要開，但係立法會大會已經休會，好多議員都同秘書處告假，八方數一數，一共有十二人，唔計嗰啲去短期旅行冇報嘅議員，今個假期起碼有三分一議員出咗埠。&#13;<br> 當中包括有馬丁、陳智思、周梁淑怡、單仲偕、劉柔芬、劉健儀、劉慧卿、李國英、余若薇、劉秀成、張學明同黃中指等等。&#13;<br> 馬丁又係同飛哥一齊去玩，聖誕後就返港，唔知係咪趕番嚟元旦大遊行。至於嫻姐，就話會去北京行吓。&#13;<br> 咁多議員都唔喺香港，班高官都可以唞唞，因為冇人好lobby，一切都等過咗年先算，當然𠵱家講緊政改同西九。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>