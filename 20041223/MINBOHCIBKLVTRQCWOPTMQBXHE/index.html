<html><header><meta charset="utf-8"><title>公司下令着褲防突襲<br>Twins聖誕反轉尖東</title></header><body><h1>公司下令着褲防突襲<br>Twins聖誕反轉尖東</h1><p>人氣組合Twins於後日聖誕節將率領英皇群星，往尖東為食肆開幕擔任剪綵嘉賓。由於剪綵時間必是人潮高峯期，英皇除出動半百保安維持秩序外，更下令Twins穿褲子上陣，以防怪手突襲。</p><p>組合Twins今個聖誕忙個不停，於後日聖誕節傍晚六時，她們將率領英皇全體歌星包括謝霆鋒、容祖兒、Boy'Z、鄭希怡、吳浩康和梁洛施等，往尖東為日本料理店開幕擔任剪綵嘉賓，屆時英皇群星大晒冷，場面定必墟冚。&#13;<br> <br> <spanclass>紅噹噹赴會 &#13;<br> 為安全起見，英皇除聘請十多名保安維持秩序外，還知會商場加強保安，料屆時保安人數達半百，而最受歡迎的Twins已接公司指令，規定二人穿褲子上陣，以免混亂中遇怪手突襲。&#13;<br> 當日Twins和英皇歌手均須穿上紅噹噹衣服，之後便在食肆內開P慶祝聖誕。Twins成員蔡卓妍（阿Sa）和鍾欣桐（阿嬌）日前在尖沙嘴接受記者訪問時，提到聖誕節即表現雀躍，二人透露會趁佳節捧周星馳場，欣賞電影《功夫》。&#13;<br> 阿Sa說：「我會同阿嬌睇《功夫》，二十五號晚就同公司同事慶祝，我買咗好多聖誕禮物畀同事，我年年都有買嘅。」問她會否送聖誕禮物給緋聞男友鄭中基？阿Sa笑說：「我唔會送禮畀朋友，，同咁多人拍過戲，係咪要送埋畀謝霆鋒同鄭伊健？」&#13;<br> <br> <spanclass>盼夥拍星爺 &#13;<br> 至於聖誕願望，阿Sa希望身體健康，阿嬌則許願演技再有進步，並能跟星爺合作，阿嬌說：「嚟緊我會學功夫，因為接咗套喺暑假開拍嘅戲，我諗之前要練習半年，我唔係刻意做打女，有啱嘅就會拍。」&#13;<br> 採訪：朱倬誼&#13;<br> 攝影：林德雄&#13;<br> 服裝：SistyrMoon&amp;Xgirl&#13;<br> 場地：馬可孛羅香港酒店、TaiPanGrill&amp;GuestRoom</spanclass></spanclass></p></body></html>