<html><header><meta charset="utf-8"><title>三菱M800百粒LED跳勁舞</title></header><body><h1>三菱M800百粒LED跳勁舞</h1><p>三菱手機近期樣樣都多過人，M900以首部200萬像素稱雄，日前水貨到港嘅M800亦都極有特色，就係機面LED多過人，整個外芒都以LED砌成，總數差唔多有150粒LED。要咁多LED做乜？當然就係夠搶眼，一閂埋部機就會有Dancer走出嚟跳勁舞，夠晒好玩。不過更好玩就係可以編寫公仔或訊息，於機面上顯示。最啱嚟緊聖誕節，預先入定愛的宣言或者祝福語句送畀人，肯定冧死。而M800除咗閃得之外，亦都相當影得，因為內置130萬像素鏡頭，今個聖誕去Party可以閃足全場、影足全場！&#13;<br>&#13;<br>記者、攝影：劉耀祥</p><p>PROFILE</p><p>制式：GSM雙頻&#13;<br> 外芒：約150點LED&#13;<br> 內芒：26萬色（176×220像素）&#13;<br> 功能：64和弦、130萬像素鏡頭、JAVA、GPRS&#13;<br> 備用時間：250小時&#13;<br> 通話時間：2.5小時&#13;<br> 體積：88×44×22mm&#13;<br> 重量：91g&#13;<br> 查詢：27872282（全新世界）</p></body></html>