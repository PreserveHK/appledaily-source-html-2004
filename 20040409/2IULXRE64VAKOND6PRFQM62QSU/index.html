<html><header><meta charset="utf-8"><title>爆機狂迷：<br>揸《蘋果》掃平貨復活節安坐家中煲GAME</title></header><body><h1>爆機狂迷：<br>揸《蘋果》掃平貨復活節安坐家中煲GAME</h1><p>踏入三月尾四月頭，Game壇真係悶得離奇，除咗《小飛俠》、《DQV》呢啲人氣大作外，可玩之作少之又少，最慘今日開始四日復活節假，都唔知煲乜Game好。其實喺上個月前都有唔少正Game出籠，不過因為「打晒交」又或賣價高企，而令機迷Hold住，今日就趁住復活節假期，《蘋果》聯同DreamStore搵嚟一堆正Game，以超筍「蘋果價」益讀者，等大家可翻煲佳作過節。&#13;<br>&#13;<br>記者：許福合　攝影：林栢鈞　ImageGirl：Fion</p><p><spanclass><fontstyle>至勁推介  &#13;<br> 今次嘅買Game優惠有唔少都相當抵玩吸引，以下就先精選幾件讓各位挑選過目。</fontstyle></spanclass></p><p><spanclass><fontstyle>《WinningEleven7》附波衫限量版  &#13;<br> 《WinningEleven》系列一向係PS2上嘅足球王者，最新一集繼續讓唔少機迷兼球迷瘋狂，如果你重未擁有，不妨考慮呢盒最新一集嘅限量版，內含遊戲外，更有件白色adidas波衫，上面印有《WinningEleven》Logo，極有收藏價值。（PS2）</fontstyle></spanclass></p><p><spanclass><fontstyle>GC版《四人之劍＋》  &#13;<br> 《薩爾達傳說：四人之劍＋》由GBA版《四人之劍》移植過來，遊戲中一共收錄咗三款《薩爾達》遊戲在其中，包括《HailaerAdventure》、《ShadowBattle》、《Navitra'sTrackers》。當中最好玩要數《ShadowBattle》，讓玩家展開生死戰，復活節假期玩就最啱。（GC）</fontstyle></spanclass></p><p><spanclass><fontstyle>《FireFighterF.D.18》滅火救人  &#13;<br> 由KONAMI開發製作，《FirefighterF.D.18》用上較少見嘅消防員作題材，玩家將扮演一名消防隊員，必須設法將燃燒的大火撲滅，還要冒着生命危險深入火場解救受困災民，遊戲畫面有唔錯水準，電影感十足，不過難度頗高，要花啲時間去爆機。（PS2）</fontstyle></spanclass></p><p><spanclass><fontstyle>《MarioGolf》全家齊齊玩  &#13;<br> 《MarioGolf：FamilyTour》除咗有瑪利奧之外，另外還會出現碧姬公主、烏龜諾可諾等熟悉嘅任天堂人氣角色，球場內更充滿各式各樣奇怪陷阱難關，就連登場嘅角色亦各自有獨特招式技巧，玩起嚟特別有趣惹笑，啱晒一家大小玩。（GC）</fontstyle></spanclass></p><p><spanclass><fontstyle>《機動戰士高達》考你戰術  &#13;<br> 《機動戰士高達：戰士們的軌跡》係GC首個高達遊戲，故事背景為高達作品起點──一年戰爭，由主角阿寶與馬沙擔大旗，玩法注重戰術，可使用新人類能力來輔助戰鬥，例如「攻擊背後敵人」、「先下手為強」等，各位高達迷放假唔使翻睇VCD，都可以重溫經典故事。（GC）</fontstyle></spanclass></p><p><spanclass><fontstyle>《天外魔境II》再造經典  &#13;<br> 《天外魔境II》內，玩家喺村外是以3D方式表現，當進入戰鬥模式時，就會用回2D戰鬥畫面，讓玩家能在充滿日式風格嘅場景中再度體驗《天外魔境》趣味，經典RPG搬上PS2，老Game迷必定不可錯過。（PS2）</fontstyle></spanclass></p><p><spanclass><fontstyle>更多Jetso等你拎  &#13;<br> 嫌上便一堆大作唔啱玩？其實重有好多滄海遺珠被機迷忽略，大家不妨轉吓口味，搞搞新意思：</fontstyle></spanclass></p><p><spanclass><fontstyle>優先訂購XBOXLive!  &#13;<br> 最近XBOXLive!宣傳攻勢強勁，據聞首批StarterKit貨量唔多，唔少遊戲店都超額預訂，想保證第一時間玩到Live!，只要拎住今日《蘋果》到灣仔DreamStore，就可以優先預訂，名額只限20個，先到先得。</fontstyle></spanclass></p><p><spanclass><fontstyle>賣舊機換新Game  &#13;<br> 咁多Game想買唔夠彈藥？屋企有冇舊GBA或GBASP主機？只要操作正常，有畫面睇，拎嚟以下地點，就可TradeIn當作現金優惠購買遊戲，想將舊機套現就要快喇！&#13;<br> 套現價：GBA：$330?GBASP：$450&#13;<br> &#13;<br> 換購點：DreamStore&#13;<br> 查詢電話：25753285&#13;<br> 地址：灣仔東方188商場256號舖</fontstyle></spanclass></p></body></html>