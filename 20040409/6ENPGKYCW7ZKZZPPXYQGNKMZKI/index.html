<html><header><meta charset="utf-8"><title>　　魯迅電子卡籲去遊行 - 李八方</title></header><body><h1>　　魯迅電子卡籲去遊行 - 李八方</h1><p>今日開始連續四日復活節長假，唔少市民早已預備好節目吃喝玩樂，民陣重要搞示威，敢於同市場潮流作對，真係可歌可泣。民主黨西貢區議員范國威驚港人唔記得星期日有大事發生，就係要參加反釋法、爭民主大遊行，設計咗張電子卡（圖），透過電郵廣發畀親朋好友，提醒大家星期日記得現身遮打花園。&#13;<br> 范某今次搵魯迅做主角，並引用魯迅嘅名句「不在沉默中爆發，便在沉默中死亡」，相信唔使多解釋，大家對呢兩句說話有乜意義心中有數。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>