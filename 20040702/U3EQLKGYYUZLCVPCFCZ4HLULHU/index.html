<html><header><meta charset="utf-8"><title>　　港大生7.1宣言惹批評 - 李八方</title></header><body><h1>　　港大生7.1宣言惹批評 - 李八方</h1><p>啱啱上京見過統戰部官員嘅港大學生會代表，前日發表咗7.1救港宣言，篇宣言話普選並唔係一切事情嘅解決方法，盲目追求最後只會倒行逆施，而且培養良好公民質素同締造有利普選嘅社會環境比白喊口號，白上街頭來得更有意義。&#13;<br> 呢篇宣言一出街即刻引起好多爭議，噚日作為呢次7.1遊行搞手之一，又係港大畢業嘅李卓人喺商台節目《風波裡的茶杯》度大罵港大學生會呢篇宣言好似話參加遊行人士就係盲目依從政黨，成為政黨的工具，係貶低遊行人士；同時亦有唔少港大學生喺電台表示不滿港大學生會未諮詢學生意見就發表呢篇宣言，認為佢哋被中央統戰部講幾句，就動搖爭取民主普選嘅決心。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>