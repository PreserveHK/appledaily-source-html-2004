<html><header><meta charset="utf-8"><title>青年人站出來</title></header><body><h1>青年人站出來</h1><p>一張張漲紅了的臉，在遊行群眾之中顯得特別可愛。大批青少年人昨日在爭取普選訴求的感召下，聯群結隊參加7.1大遊行，人數還要較去年多，當中不少更屬遊行「新丁」，共同站在爭取民主最前線。他們都知道民主之路困難重重，但他們有更充足的拼勁，為民主不罷休。　記者：盧文烈、黃蔚莊、林倩儀、歐嘉怡</p><p><b> 港人特性</b> &#13;<br> 林正文　前中學生關注23條聯盟召集人&#13;<br> 「香港人特性係有緊急議題就會企出嚟，好似舊年係23條，今年就係普選。」<br> &#13;<br> <b> 唔易放棄</b> &#13;<br> 萬小姐　會計&#13;<br> 「舊年23條立法，市民不滿情緒好明顯，但係爭取普選同樣重要，香港人唔應該咁易放棄。」<br> &#13;<br> <b> 封咪影響</b> &#13;<br> 梁小姐　大學一年級&#13;<br> 「近期咁多封咪事件，所以𠵱家要爭取言論自由。」<br> &#13;<br> <b> 哪有明天</b> &#13;<br> Dianna　中七學生&#13;<br> 「中央政府成日干預我哋，搞到香港人冇晒自由，香港咁邊會有明天，所以唔遊行唔得。」<br> &#13;<br> <b> 憂慮自由</b> &#13;<br> 鄧小姐（左）　24歲　銀行業&#13;<br> 「連啲名嘴都話要封咪，我真係好擔心香港言論自由嘅前景。」<br> &#13;<br> <b> 擔心人少</b> &#13;<br> 廖軍明　學聯常委&#13;<br> 「今年遊行主題唔到肉，所以都擔心唔會太多人嚟遊行，最後超過50萬人，都好滿意。」</p><p><b> 及早出聲</b> &#13;<br> 李小姐　中七學生&#13;<br> 「中央一步一步收緊香港嘅言論自由，如果𠵱家唔企出嚟，將來想出聲就已經太遲。」<br> &#13;<br> <b> 怎可接受</b> &#13;<br> 黃先生　銀行從業員&#13;<br> 「中央連普選嘅時間表都冇，叫我哋點樣接受，普選、還政於民，對香港人係非常重要。」<br> &#13;<br> <b> 仍需努力</b> &#13;<br> 湯小姐　服務業&#13;<br> 「人大釋法、名嘴封咪，令我對中央變得冇乜信心，雖然最近氣氛好似好咗，但仍然需要市民努力爭取。」<br> &#13;<br> <b> 打敗壞人</b> &#13;<br> 曾先生（左三）　20歲　學生&#13;<br> 「噚晚打機嘅時候靈機一觸，諗到用阿格斯戰士代表我哋嚟設計示威牌，因為佢響遊戲中代表正義，打壞人。」</p><p><b> 普選特首</b> &#13;<br> 林庭傑、庭澤、庭浩（左起）　12歲　三胞胎&#13;<br> 「我哋希望普選特首，唔想由搞亂香港同一國兩制嘅人做特首。」<br> &#13;<br> <b> 必須爭取</b> &#13;<br> 黎先生　剛大學畢業&#13;<br> 「我覺得今年7.1遊行比去年更重要，因為民主自由係每一個地區人民必須爭取嘅事。」<br> &#13;<br> <b> 堅持要嚟</b> &#13;<br> Prima　中三學生&#13;<br> 「上年唔得閒，參加唔到7.1遊行，我覺得好遺憾，所以今年就算媽媽反對，我都堅持要嚟。」<br> &#13;<br> <b> 心繫香港</b> &#13;<br> Macros　過去10年居台灣&#13;<br> 「喺台灣時都關注香港發展，舊年7.1返唔到嚟，今次返咗嚟，所以一定要參加。」<br> &#13;<br> <b> 態度中立</b> &#13;<br> 吳小姐　20餘歲　文員&#13;<br> 「今日又熱又多人，而且我對今年遊行主題抱中立態度，所以唔會去遊行。」</p></body></html>