<html><header><meta charset="utf-8"><title>　　民主精神長存　港人再現風采 - 李八方</title></header><body><h1>　　民主精神長存　港人再現風采 - 李八方</h1><p>7.1大遊行，港人慶祝新生一周歲，喺三咪齊封、天氣超酷熱，兼左共民建聯等暫時忍口唔再辱罵港人、冇乜人吹雞嘅環境之下，輕輕鬆鬆，咁又五十三萬，再次令人刮目相看，全球向香港人嘅高質素抗爭文明致敬！&#13;<br> 喺主辦單位未公布遊行人數之前，有人喺現場已經聽到啲軍裝警員低聲交談，話「今年人數直頭多過舊年」。今年封路措施有變，未到兩點，已經萬人空巷，兩點半龍頭起行，唔係好似舊年咁，維園人潮谷到五點至有得郁，兩點半龍頭西移，一直到三點半，龍尾尚未出維園，七點半先至到灣仔，你話遊行人收係咪一定多過上年先？<br> &#13;<br> <spanclass>遊行有更崇高嘅主題 &#13;<br> 今年氣氛少咗一份悲情，對個政府多咗三分藐視。冇錯，冇乜人喊倒董，因為一年來管治特區嘅已經係中央！又冇人嗌打倒二十三條，因為二十三條立法已經名存實亡！亦冇乜人嗌邊個問責高官下台（包括楊永強），因為人人都知道呢個政府實際上已經散咗。遊行冇主題，但喺冇主題之中，又另有更加崇高嘅主題，就係香港人嘅民主意識已經覺醒，中央夾硬打壓○七○八普選，香港人條氣唔順！&#13;<br> 中方一定諗到頭都爆：屍爬加自由行，着數畀到盡，點解重要咁？理由就係：一，蕭蔚雲、邵天任、許崇德等人大護法三老，態度兇囂，謾罵港人，港人要抗議。二，本港英美籍黃面佬地產商胡應湘、陳啟宗、羅康瑞加左共曾憲梓、鄔維庸，多次口出狂言，港人唔會失憶。三，一年以來，特區政府做過啲乜？連沙士都未執清手尾，維港匯又相互推莊，經濟轉型影都未見，「執政聯盟」徹底破產，特區政府繼續當港人係白癡，忍無可忍，惟有再顯顏色。&#13;<br> 延續7.1精神至九月&#13;<br> 今年又五十三萬香港人有尊嚴、有骨氣、有神采，將7.1精神，延續至九月，化為良心嘅一票！&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>