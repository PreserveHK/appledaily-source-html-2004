<html><header><meta charset="utf-8"><title>一味窩輪：想刀仔鋸大樹炒9952</title></header><body><h1>一味窩輪：想刀仔鋸大樹炒9952</h1><p>七一遊行順利完成，秩序較去年更佳，市民怨氣戾氣亦少過去年，對股市有利。去年七一過後，港股反覆向上，恒指由6月底嘅9577，到7月底升至10134。&#13;<br> 五窮六絕七翻身，今年7月港股，有機會好似去年7月咁上升，好友飲得杯落。&#13;<br> 睇好大市，有平貨就要買，可直接揸恒指Call輪，9773與9788條件差唔多。9773喺9月到期，輪價13.1仙，溢價3.5%，槓桿率17.1倍；9788同時到期，輪價12.3仙，溢價3.5%，槓桿率17.3倍。兩隻Call輪嘅引伸波幅亦相若，都係25%鬆啲。&#13;<br> 恒指Call輪搏殺對象係9952，喺10月到期，輪價13.9仙，槓桿率達到29.5倍，爆炸力夠晒勁，有刀仔鋸大樹效益，當然要畀高啲溢價，高到9.2%。萬一個市牛牛皮皮，日子拖吓拖吓，隻輪嘅溢價就會縮窄，隻輪揸落會輸錢。<br> &#13;<br> <spanclass>9984數據唔錯 &#13;<br> 大市好，國企亦都可睇高一線，如果QDII真係落實，國企更加靚。諗中企指數Call輪，短炒對象係9948，喺10月到期，輪價13.8仙，溢價9.5%，槓桿率8.6倍。溢價高而成交量大嘅Call輪，用嚟短炒比較啱。想實際啲，9984數據唔錯，11月到期，輪價20.9仙，溢價4.6%，槓桿率4.8倍。&#13;<br> 銀行Call輪除咗滙控低溢價Call輪諗得過之外，中銀Call輪9233同恒生Call輪9748都可以考慮吓，買少少。&#13;<br> 章盛</spanclass></p></body></html>