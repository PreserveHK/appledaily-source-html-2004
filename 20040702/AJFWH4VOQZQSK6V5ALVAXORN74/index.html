<html><header><meta charset="utf-8"><title>都是為了民主</title></header><body><h1>都是為了民主</h1><p>今年7.1遊行人數衝破五十萬大關，他們來自各行各業，有老有少，不分貧富，在酷熱高溫下「大汗叠細汗」上路。他們要藉着遊行去表達對特區政府施政的不滿，遊行市民也不滿中央政府以大欺小，搶走《基本法》賦予香港人的普選，驅使他們一齊向領導人表達香港人的民主訴求。　記者：馮永堅、陳美琪、吳愷儀</p><p><spanclass>我嚟敍舊 &#13;<br> 港台節目主持古天農與6歲兒子&#13;<br> 「舊年我去7.1遊行認識咗50萬人，今年7.1遊行係嚟敍舊，睇一睇啲朋友。」&#13;<br> <br> <spanclass>力爭民主 &#13;<br> 直心道人&#13;<br> 「我九一年已經支持民主黨，後來出咗家，為咗表示支持民主，咪再上街。」&#13;<br> <br> <spanclass>改善社會 &#13;<br> 甘浩望神父&#13;<br> 「舊年7.1返咗大陸教書，我覺得政府唔注重人權，啲問題係要解決先可以有好嘅社會。」&#13;<br> <br> <spanclass>教育女兒 &#13;<br> 謝太與7歲女兒&#13;<br> 「我希望個女明白，民主自由係要自己爭取，所以我連續兩年都有帶個女參加7.1遊行。」&#13;<br> <br> <spanclass>熱都唔怕 &#13;<br> 梁太　博士生&#13;<br> 「雖然我大咗肚，但熱都唔怕，上年行完之後，官員態度冇咁囂張，但係政策依然有錯。」</spanclass></spanclass></spanclass></spanclass></spanclass></p><p><spanclass>期望改變 &#13;<br> 何永年　59歲　視障人士&#13;<br> 「董建華上台後完全漠視弱勢社群嘅要求，我哋唔係針對個人，亦都唔會因為請求達唔到而放棄，只要抱住希望，終有一天會改變。」&#13;<br> <br> <spanclass>生活好苦 &#13;<br> 盧少蘭　67歲&#13;<br> 「我哋𠵱家生活好苦，苦到好似把遮打風打爛都冇錢買，雖然我哋咁老未必爭取到，但係為咗下一代行到死都要行。」&#13;<br> <br> <spanclass>白衫支持 &#13;<br> 王小姐　30歲　保險界&#13;<br> 「其實我支持普選，但係太熱冇去遊行，只係着咗白色衫表支持。」&#13;<br> <br> <spanclass>感受氣氛 &#13;<br> 江文樂與妻兒　48歲　文員&#13;<br> 「一日未落實普選時間都會繼續上街遊行，帶埋個仔來係想佢感受一下遊行嘅氣氛。」&#13;<br> <br> <spanclass>都未好過 &#13;<br> 盧先生與兩名年幼兒子　油漆業&#13;<br> 「回歸七年以嚟，香港都未好過，我哋咁辛苦為乜，就係為咗表達對政府嘅不滿。」&#13;<br> <br> <spanclass>支持大班 &#13;<br> 陳先生　公務員&#13;<br> 「今次遊行除咗想表達對鄭經翰嘅支持外，亦都希望可以反映對政府施政嘅不滿，尤其係維港巨星匯，真係令人失望。」</spanclass></spanclass></spanclass></spanclass></spanclass></spanclass></p><p><spanclass>董政腐敗 &#13;<br> Ville-KalleArponen　芬蘭交換生&#13;<br> 「Tungisasymbolofcorruption.（董建華是腐敗象徵。）」&#13;<br> <br> <spanclass>不滿教改 &#13;<br> 俞敏儀與女兒　50歲　電腦繪圖員&#13;<br> 「遊行係為咗反映對教育制度嘅不滿，尤其係教統局嘅政策朝令夕改，七國咁亂，提倡母語教學簡直多餘。」&#13;<br> <br> <spanclass>中央欺壓 &#13;<br> 王先生　補習老師&#13;<br> 「抗議中央政府對香港好似『大蝦恰細蝦』，中央搶走《基本法》所講明嘅普選，中央政府完全唔講法律，只係講人治。」&#13;<br> <br> <spanclass>繼續上街 &#13;<br> 李攜好　視障人士　主婦&#13;<br> 「我今次係第一次上街，個太陽好熱情，但係感到香港人亦都好熱情，今次上街佢可以唔理，下次我哋重會繼續，直至佢聽到為止。」</spanclass></spanclass></spanclass></spanclass></p></body></html>