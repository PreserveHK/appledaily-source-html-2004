<html><header><meta charset="utf-8"><title>中央頭痛　民建聯選戰難打</title></header><body><h1>中央頭痛　民建聯選戰難打</h1><p>今年7.1有多達五十三萬人上街，有親北京政界人士說，雖然中央對此已心裏有數，但他認為從本質上分析，今年大遊行帶出的問題，較去年7.1更為「頭痛」，「上年中央尚未出招，今年中央硬招、軟招盡出重有咁多人上街，你話係咪難搞。」首當其衝的是九月的立法會選情，「咁嘅情況，民建聯喺地區直選將會好難打。」&#13;<br> <br> <spanclass>顯示港人非遭煽動 &#13;<br> 該親北京政界人士說，今年7.1已經沒有了23條、沙士，中央又預先封殺○七及○八年普選，阻止民主派借普選為7.1造勢，而去年最落力動員的「大班」鄭經翰及黃毓民又已封咪，但仍有這樣多人上街，「即係話港人唔係因為一時激情，又或係俾人煽動上街，而係真真正正對中央同特區當前嘅施政好不滿，而問題源頭除咗係董建華，重有係要普選，中央係咪重要迴避呢？」&#13;<br> 另一個令中央頭痛的問題，是今次遊行證明中央自去年7.1直接插手香港事務後，推行的「軟硬兼施」政策根本無效，「即係嚇你哋搞港獨你唔驚，派錢又唔掂。」特別是距離九月十二日立會選舉只有兩個多月，「除咗功能組別，睇咁樣形勢，民建聯真係好難選，中央同中聯辦真係要想吓辦法。」&#13;<br> 城市大學公共及社會行政學系教授張炳良承認，從今次遊行人數估計，九月選戰左派相信只可力保五大選區取得五席的底線，「好似港島區要保住民建聯主席馬力同范徐麗泰，真係會有啲難度。」至於北京是否要改變對港政策，張炳良指去年7.1後，中央對香港政治研判是有偏差，一些強硬態度明顯無效，最近北京也開始轉趨溫和，至於會否大變，目前言之尚早。&#13;<br> 記者：莫劍弦</spanclass></p></body></html>