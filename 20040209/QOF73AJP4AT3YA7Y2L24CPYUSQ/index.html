<html><header><meta charset="utf-8"><title>701收料站：中資收集Sunday勁升</title></header><body><h1>701收料站：中資收集Sunday勁升</h1><p>芬佬一早表示今年要吼電訊科技股，睇落真係所言非虛。Sunday（866）踏入04年以來，股價一直升過不停，雖然公司多次表示不明股價升因，但強勁買盤卻一直未減。&#13;<br> 事件在上個周末終於見到眉目，原來大陸主要電訊設備供應商華為技術，在市場上大量買入Sunday股份，家陣持有接近1.5億股，約5%權益。&#13;<br> 經紀陳話，流動電訊市場競爭激烈，併購傳聞不時傳出，今次華為突然大手買入Sunday，實在給予投機者無限憧憬。&#13;<br> Sunday股價從1月份起，由0.30元開始起步，至上周五已經升至0.65元，升幅超過1倍，成交量亦一直唔細。&#13;<br> Sunday與華為去年底簽訂3G設備及融資協議，雙方關係相當密切。不過在上個月中，華為有位高層曾經揚言，華為會自行上市，唔會入股Sunday。點知言猶在耳，即刻公布揸咗咁多Sunday股份，情況認真耐人尋味。所以經紀陳覺得，Sunday或者會借併購傳聞炒番轉。&#13;<br> 慕容小初</p></body></html>