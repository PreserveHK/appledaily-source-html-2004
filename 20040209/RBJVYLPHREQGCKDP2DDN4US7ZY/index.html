<html><header><meta charset="utf-8"><title>宣萱大庭廣眾跪馬德鐘</title></header><body><h1>宣萱大庭廣眾跪馬德鐘</h1><p>宣萱、馬德鐘、石修、曾偉權及羅敏莊等演員，昨日於奧海城為無綫新劇《烽火奇遇結良緣》宣傳。問到宣萱可知無綫近日裁員一事時，她說：「我哋嗰組就冇事，不過呢啲係公司嘅決定，咁員工有工就開，其他嘢我都理唔到，亦都幫唔到啲乜嘢，公司咁做都係有原因嘅。」<br> &#13;<br> <spanclass>Fans贈鮑魚湯 &#13;<br> 宣萱透露稍後將返內地拍攝廣告及電視劇，對於內地的食物衞生問題，宣萱說：「我自己就準備咗好多杯麵，盡量唔食內地啲食物。」而佻皮的宣萱昨日在活動上，忽然跪下向馬德鐘斟茶討教，令馬德鐘手足無措，場面搞笑。&#13;<br> 此外，馬德鐘昨日獲fans送上鮑魚湯，他說：「佢哋知我工作忙，所以成日都會煲湯畀我飲。」&#13;<br> 採訪、攝影：王崇穎</spanclass></p></body></html>