<html><header><meta charset="utf-8"><title>袁潔瑩拒戀白花油王子</title></header><body><h1>袁潔瑩拒戀白花油王子</h1><p>袁潔瑩、何韻詩、郭力行和E-Kids等，昨日齊往沙田新城市廣場出席「曲奇義賣同樂日」，身為贊助商的「白花油王子」顏福偉，昨透露是他親自邀請袁潔瑩出席活動，二人更湊巧以情侶裝示人。<br> &#13;<br> <spanclass>「做朋友開心啲」 &#13;<br> 問到顏福偉是否有意追求袁潔瑩及情人節會否約會對方時，他說：「我唔知喎，我冇諗過呀，今日我哋着衫冇夾過㗎，總之我同佢係好朋友。情人節我都未知呀，年年都冇諗呢個問題。」&#13;<br> 而袁潔瑩則透露顏福偉早前邀請她拍了一個白花膏廣告，不過她希望只與對方保持朋友關係。袁潔瑩說：「佢係一個好人，我都好耐冇拍拖啦，所以都好想拍拖。但係我想keep住朋友關係多啲，因為散咗之後就冇人關心，都係同佢做朋友開心啲。」</spanclass></p></body></html>