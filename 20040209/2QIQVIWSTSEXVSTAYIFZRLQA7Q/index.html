<html><header><meta charset="utf-8"><title>ParisHilton雙雙去蒲推翻謠言</title></header><body><h1>ParisHilton雙雙去蒲推翻謠言</h1><p>格林美音樂頒獎禮會喺香港時間今日上晝喺洛杉磯舉行，前日BMG唱片公司喺比華利山搞咗個賽前派對，社交名媛ParisHilton都有去玩。近期去到邊都同NickCarter一齊嘅Paris，前日手拖手出現。雖然有傳Paris近排同Nick散咗，不過睇佢兩個一副糖黐豆嘅樣，就證明單分手消息係流料。</p></body></html>