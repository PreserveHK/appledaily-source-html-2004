<html><header><meta charset="utf-8"><title>電腦新產品：東芝雪白鋼琴面新機<br>燒盡三大制式DVD</title></header><body><h1>電腦新產品：東芝雪白鋼琴面新機<br>燒盡三大制式DVD</h1><p>踏入04年，雪白色產品依然勁Hit，而東芝新出嘅PortageA100亦加入白色大軍，用料硬淨兼屬All-In-One，家中戶外同樣啱使，最勁係內置兼容性最廣嘅DVDMulti，行緊街都可隨時燒碟，勢必成為至型嘅燒碟王！&#13;<br>&#13;<br>記者：許福合　&#13;<br>攝影：梁細權　&#13;<br>ImageGirl：Mandy（Imagine）</p><p>抵讚：白色機身夠晒In，追上潮流！&#13;<br> 要彈：略為厚身，若能減3就更為理想。&#13;<br> &#13;<br> <spanclass><fontstyle>PROFILE  &#13;<br> 處理器：Centrino1.4GHz&#13;<br> 記憶體：256MBDDR&#13;<br> 硬碟：60GB&#13;<br> 屏幕：12.1吋&#13;<br> 光碟機：DVDMulti燒碟機&#13;<br> 顯示卡：Intel855GB&#13;<br> 體積：289×238×35.5mm&#13;<br> 重量：2.2kg&#13;<br> &#13;<br> 其士（商業系統）&#13;<br> 查詢電話：29533555</fontstyle></spanclass></p><p>作為All-In-One規格電腦，A100絕對可列入輕量級別，機身大小約只有一本雜誌咁大，重則有2.2kg，要隨身攜帶還算輕鬆，而且單憑着機身已經可以型足全場，事關除咗用上白色機身外，更配上鋼琴機面，就好似閃閃發光咁正！機身還有個特別之處，開關掣會有藍燈，即使關機後，亦會變成橙色，加上每次開機都會配有和弦音樂，頗有心思。</p><p>■關機亮橙色，開機後會變藍色。&#13;<br> &#13;<br> &#13;<br> <spanclass><fontstyle>超光亮靚芒  &#13;<br> A100系列其中一個最大賣點，就係用上一個12.1吋靚芒，親身一睇已經覺得比一般電腦質素為高，用咗獨有嘅ClearSuperView技術，最主要有助提升屏幕嘅亮度同對比度，用落最明顯分別係較光亮及清晰，開張相睇就立即可以分到高低！&#13;<br> 操作上，A100有唔少值得一讚嘅地方，尤其係設有唔少快速鍵，如無線網絡開關及音量，透過「Fn」鍵亦可快速更改電腦嘅基本設定，如光暗、MousePad等，另外亦設有專用軟件《TOSHIBAConsole》，用以更改進階嘅設定，如電源管理、網絡及保安等，全部針對流動電腦嘅需要，特別覺得好用。機身還設有較少見嘅PCMCIAType-III槽，加上內置SD讀卡器，擴充性方面亦值得加分。</fontstyle></spanclass></p><p><br> &#13;<br> <spanclass><fontstyle>對應非主流DVD-RAM  &#13;<br> 全新嘅A100系列除咗會換上更強硬件外，光碟機更會升級使用DVD-Multi，除咗DVD+/-RW外，連DVD-RAM都一樣支援，絕對唔使擔心DVD光碟嘅兼容性，而且因為採用內置光碟機，唔使另外搵電源就可以燒錄，喺戶外使用就最適合。同時其他硬件都有番咁上下，用上Centrino1.4GHz，配上256MB記憶體，效能方面絕對唔使擔心。網絡方面，除咗Centrino電腦必備嘅802.11b外，用家有需要時，還可另外選配802.11g及藍芽，最具彈性。</fontstyle></spanclass></p></body></html>