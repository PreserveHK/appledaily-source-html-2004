<html><header><meta charset="utf-8"><title>絕口不提舒淇<br>黎明約王菲成都度情人節</title></header><body><h1>絕口不提舒淇<br>黎明約王菲成都度情人節</h1><p>黎明（Leon）昨日主持公益金新界區百萬行開步禮，他透露情人節會與王菲在成都度過，但提到緋聞女友舒淇欲問他拿電影戲票捧場時，Leon則不願多談。</p><p>黎明昨日到沙田馬鞍山主持「公益金新界區百萬行」的開步儀式，一班亞視藝員包括陳秀雯、陳煒及萬綺雯等都有參與步行。&#13;<br> 昨早氣溫極低，Leon步行約十五分鐘後，便於馬鞍山一間酒樓接受訪問，他透露本周六（十四日）的情人節將與王菲在內地宣傳度過，Leon談及王菲時滔滔不絕，但提到舒淇則絕不回應。<br> &#13;<br> <spanclass>「我有男士風度」 &#13;<br> Leon近日忙於宣傳新戲《大城小事》，他表示該片於周四全亞洲同步公映，屆時他會與王菲出席香港的首映禮，之後便到上海和成都宣傳。被問到情人節身在何方，Leon說：「我同阿菲喺成都做緊宣傳。」&#13;<br> 早前二人在吉隆坡宣傳時，王菲直指Leon很「長氣」，Leon否認自己是口水佬，他解釋：「咁兩個人做訪問，兩個都長話短說就做唔到傳媒要求啦，我係有風度嘅男士，佢唔多嘢講，我咪幫佢講埋。好似男士同女士去購物，男士幫佢攞嘢咁啫，有風度係好正常。」&#13;<br> 至於有指因Leon太「長氣」，以致攝影師拍到連電池亦用光，Leon說：「個攝影師一開始就冇電啦，同我講嘢無關。」問Leon是否刻意多講話阻礙記者追問王菲緋聞？他說：「嗰啲緋聞我不嬲唔理，好悶呀。」問到他怕不怕與王菲傳緋聞？Leon說：「大家有戲上，有乜咁唔正常呢？電影宣傳唔會影響到我。」<br> &#13;<br> <spanclass>亞視藝員染肺病 &#13;<br> 日前Leon緋聞女友舒淇表示要問他取電影門票，Leon說：「我唔答其他同電影冇關嘅無謂嘢。」&#13;<br> 此外，亞視藝員林志豪日前因肺病入院，陳煒對此說：「佢拍《萬家燈火》時啲感冒一直唔好，話要返台灣check，卒之照到個肺有黑色嘢。」陳煒透露她與林志豪拍《媽媽我真的愛你》時有很多親嘴戲，但她不擔心因此而受感染，陳煒說：「我食開中藥，抵抗力強嘛。」&#13;<br> 採訪：楊潔雯　攝影：仇志德</spanclass></spanclass></p></body></html>