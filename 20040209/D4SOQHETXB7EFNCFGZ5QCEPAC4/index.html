<html><header><meta charset="utf-8"><title>改裝車：<br>改裝奧迪TTCoupe發揮內在潛能</title></header><body><h1>改裝車：<br>改裝奧迪TTCoupe發揮內在潛能</h1><p>奧迪TTCoupe自推出以來，一直不乏捧場客支持，加上部車本身改裝潛力甚高，因而亦受到不少愛玩車嘅車迷所鍾愛；難得今趟一部簇新自動波版，夥同高性能嘅TTCoupeQuattroS-line作同場較量，由於兩者輸出均推高至220匹以上，咫尺間確實難於分出高下呢！&#13;<br>&#13;<br>記者、攝影：陳偉林　&#13;<br>車輛提供：TWAutosport（21420001）</p><p>雖然TTCoupe推出至今經已有一段日子，惟前衞造型加上性能表現昭著，至今仍予人不落俗套感之餘，又見有多一份剛勁美，確實係一款不可多得嘅跑車。&#13;<br> &#13;<br> <spanclass><fontstyle>惡形賣相倍見突出  &#13;<br> 兩者之中，外形有較多修飾嘅，相信會係黃色一部自動波版嘅TTCoupe，佢不但換裝上惡形惡相嘅車頭氣霸，配襯四輪19吋BBS跑車合金胎軨，還有度身訂做嘅雙出式尾排氣喉，看樣子竟較高性能嘅TTCoupeQuattroS-line特別版不遑多讓㗎！</fontstyle></spanclass></p><p><spanclass><fontstyle>車廂留有原車魅力  &#13;<br> 講到座艙，兩者都保持有原車神髓，皆因以人體工學剪裁嘅前排桶椅，既貼身又富承托感，而簡約又High-tech嘅中控台面板上，亦有原廠高級音響連恒溫冷氣；自動波版備有軚環+/-轉檔鍵，操作輕鬆自如，而S-line則屬手波配搭，至啱玩車一族嘅自我表現呢！&#13;<br> &#13;<br> <spanclass><fontstyle>強化制動倍見安心  &#13;<br> 兩車改換電腦晶片後，輸出躍升至220匹以上，惟操駕起來，由於兩者皆有出眾懸掛裝置，稍有不同僅是S-line版屬恒式四驅配搭，無疑高速掟彎時會給人加倍信心；但講到制動，兩者同樣改換前輪四活塞卡鉗組合，每有收放自如嘅反應㗎！</fontstyle></spanclass></fontstyle></spanclass></p><p><b> TTCoupe改裝清單</b> &#13;<br> 項目　售價&#13;<br> 1.電腦晶片（225匹）　$9,800&#13;<br> 2.BMC碳纖風箱　$2,200&#13;<br> 3.Forge放氣嘩佬　$1,600&#13;<br> 4.Brembo四活塞制動器（前輪）　$13,500&#13;<br> 5.Brembo尾迫力皮　$1,000&#13;<br> 6.KW跑車避震　$9,500&#13;<br> 7.Caractere車頭氣霸	$7,800&#13;<br> 8.Caractere車門板裝飾　$3,800&#13;<br> 9.RSStyle雙出式尾喉　$8,800&#13;<br> 合計：$58,000（連人工）</p><p><b> TTCoupeQuattroS-line改裝清單</b> &#13;<br> 項目　售價&#13;<br> 1.電腦晶片（255匹）　$9,800&#13;<br> 2.BMC碳纖風箱　$2,400&#13;<br> 3.Forge放氣嘩佬　$1,600&#13;<br> 4.Brembo四活塞制動器（前輪）　$13,500&#13;<br> 5.Brembo尾制動碟及迫力皮　$4,800&#13;<br> 6.Neuspeed前輪防滾桿　$6,800&#13;<br> 7.Caractere車門板裝飾　$38,000&#13;<br> 合計：$42,700（連人工）</p><p><b> 奧迪TTCoupe1.8T小檔案</b> &#13;<br> 引擎：1781cc直4DOHCTurbo&#13;<br> 馬力：180ps/5500rpm&#13;<br> 扭力：24.0kgm/1950-5000rpm&#13;<br> 尺碼：4041×1764×1346mm&#13;<br> 軸距：2422mm；車重：1320kg&#13;<br> 0-100公里：8.2秒；極速：223km/h&#13;<br> 新車售價：$412,508&#13;<br> 查詢：合迪汽車（21538181）</p><p><spanclass><fontstyle>改裝專家Tony：強化奧迪TT表現更佳  &#13;<br> 屬自動波版嘅TTCoupe，匹配6前速半自動波，改裝後加速反應利落敏捷，加上Racing化懸掛有更強咬地性外，改換前輪四活塞制動器，亦有強化煞車嘅安全度。</fontstyle></spanclass></p><p>至於S-line版本嘅TTCoupe屬愛玩車車迷最喜歡嘅手波設計，原廠配備不俗，只需強化引擎入風量，除可有助提升高轉表現之外，改換上高效能制動器後，亦有同樣加強煞車效能嘅表現呢！</p></body></html>