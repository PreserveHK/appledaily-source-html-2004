<html><header><meta charset="utf-8"><title>外置音盒靚聲享受</title></header><body><h1>外置音盒靚聲享受</h1><p>好多新型號Notebook，都將主力賣點擺喺顯示卡同屏幕度，話畀人知打機睇碟有幾勁，不過往往忽略音效嘅質素，極其量內置一對立體聲喇叭已經叫唔錯，其實仍未發揮靚聲威力。CREATIVE針對呢個問題，推出SBDigitalMusicLX，其實即係外置式音效卡，以USB作接駁介面，令Notebook提高聲效質素而唔會拖慢電腦。另外SBDigitalMusicLX還設有多款傳輸插頭制式，提供實用錄音功能，如自動錄音分段等，嫌唔夠勁，重可透過S/PDIF接駁Hi-Fi，重現AC3、dts等音效震撼，甚至乎S/PDIF重可作反向錄音，將演唱會DVD錄成MP3㖭。&#13;<br>&#13;<br>記者：徐影龍</p></body></html>