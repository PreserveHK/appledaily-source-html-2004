<html><header><meta charset="utf-8"><title>短線遊：<br>復活節總動員露營初體驗</title></header><body><h1>短線遊：<br>復活節總動員露營初體驗</h1><p>Kiny與Boby兩姊弟情比金堅，復活節想結伴郊遊，又嫌行山只得一日未夠喉，9歲Mark哥有好介紹，一家大細玩兩日一夜露營初體驗。先到海下灣看紅樹林，敲敲東風響石，再漫步到營地紮營煮飯玩遊戲。翌日領隊還教大家使用指南針及地圖，幾個家庭比賽野外定向，啱晒自問合拍到暈的兩姊弟。&#13;<br>&#13;<br>記者：陳慧敏　&#13;<br>攝影：林栢鈞　&#13;<br>模特兒：Kiny、Boby（RichStrategy）　&#13;<br>鳴謝：旅行家</p><p><spanclass><fontstyle>海下灣睇泥灘生物  &#13;<br> 下車往營地，從迴旋處下小路到海下灣，只得十數塊石的石澗已是本程最「艱險」一段。沿路密林滿布，樹根盤纏，只容得點點陽光透進來，感覺舒服又神秘。&#13;<br> 沿着行山人士開鑿出來的石梯級來到淺灘，視線突然開闊。淺灘如鏡，一邊紅樹林叢生，遠處見有數隻白鷺。大人們靜賞靚景；背後只聽到Mark哥與Kyle在大喊：「呢度好多呀！跳吓跳吓咁！」，原來泥灘上有很多蟹仔在搵食，又有彈塗魚在跳動。</fontstyle></spanclass></p><p><spanclass><fontstyle>敲響石睇百年灰窰  &#13;<br> 沿路走到隔鄰灘岸再回大灘樹木研習徑，可順遊東風響石及百年灰窰。爬上響石需一番工夫，Kiny與細佬Boby一到達就用手猛敲，「冇聲嘅？」旁邊Mark哥遞來一小塊石頭：「用呢個呀！」小石擊下，響聲果然清脆。研習徑上的灰窰已有百年歷史，村民用鐵鉗長竹從海底鉗出珊瑚，混合貝殼一起連燒數天，出產的石灰可用於農業及建築。不過二次大戰後，英泥出現，易碎的石灰無人問津，灰窰也就正式退休。</fontstyle></spanclass></p><p>&#13;<br> &#13;<br> <spanclass><fontstyle>紮營煮飯小朋友都識做！  &#13;<br> 到達灣仔西營地，玩到一身汗，是時候紮營唞唞。導師在旁細心指導，「𠵱……」Mark哥出盡力，營釘依然插唔入，「個地好硬呀！」賴地硬？原來是營地有石頭，換個位置，合五人之力，張起營幕，終於搭起一個五星級的家！&#13;<br> 體力勞動完後，餓了！是時候煮食了。架起爐火燒水，洗菜的洗菜、切餸的切餸，所用的只有簡單餐具。小朋友對這種獨特的「煮飯仔」最感興趣，三個人搶住洗菜，跑出跑入攞水，大家煮得投入。</fontstyle></spanclass></p><p>&#13;<br> &#13;<br> <spanclass><fontstyle>定向追蹤鬥快搵CheckPoint  &#13;<br> 營「火」危險，晚上搞個營「燈」晚會一樣有氣氛。營內，Kiny跟Boby講講兒時趣事已經忘了時間，忘了隔天還有個關乎家族聲譽的比賽正等着他們──定向追蹤。&#13;<br> 拿着那張不知向左向右的地圖，還未瞓醒嘅Kiny皺眉。還好Boby醒目，指南針絕對難不倒他。加上灣仔自然教育徑只得2公里，路面又平坦，只要行快兩步，絕不會輸給慣看地圖的Mark哥。槍聲一響，Boby拖住Kiny跑呀跑，超前幾十班，每到一個CheckPoint就釘印。果然遙遙領先直奔終點。領隊望過兩人「打卡紀錄」，面有難色：「小姐，你啲印打埋同一個位，認唔到，計唔到數喎！」雖然姊弟同心，但都要熟習野外定向的規矩先得㗎！</fontstyle></spanclass></p><p>&#13;<br> &#13;<br> <b> 野外露營初體驗</b> &#13;<br> 適合年齡：歡迎8歲以上家庭成員參加&#13;<br> 日期：4月9日至10日、5月15至16日&#13;<br> 截止報名日期：4月8日、5月7日&#13;<br> （對應上述2個日期）&#13;<br> 價錢：每位$450；若4名參加者一同報名，一人免費。&#13;<br> 查詢：28365878　&#13;<br> 網址：<ahref http:>www.hktraveler.com </ahref></p><p>&#13;<br> &#13;<br> <b> 交通</b> &#13;<br> 海路：逢星期六、日及公眾假期，可乘渡輪往來西貢黃石碼頭至南風灣，普通渡輪$15，冷氣渡輪$18。&#13;<br> 陸路：7號綠色小巴$10往來西貢碼頭至海下村。</p></body></html>