<html><header><meta charset="utf-8"><title>數碼影音：EasyShareDX7630<br>高解像入侵民用機</title></header><body><h1>數碼影音：EasyShareDX7630<br>高解像入侵民用機</h1><p>早半年前600萬像素都係Pro級機專利；Kodak啱啱有部EasyShareDX7630新落場，610萬像素超高解像度，但相機操控就走簡易用嘅消費級DC路線；簡簡單單又要玩得大，DX7630將會係一個Easy新體驗。&#13;<br>&#13;<br>記者：馬成　攝影：陳偉強　ImageGirl：Sonia</p><p>好多用家嫌KodakEasyShare系列機身設計少變化，萬變不離其宗；新機DX7630雖然帶點舊款DX6490影子，不過改以黑、銀、灰三色相間機身，配簡單四四方方設計，感覺Pro得嚟又有點平易近人，Kodak可算終於明白，多啲轉款搞新點子，對呢類消費類DC嘅重要性！</p><p><spanclass><fontstyle>PROFILE  &#13;<br> CCD：610萬像素&#13;<br> 鏡頭：3倍光學＋4倍數碼&#13;<br> 光圈：f2.8-f8.0&#13;<br> ISO：100/200/400/800&#13;<br> 快門時間：0.3秒&#13;<br> 動態影像：320×240（24fps）&#13;<br> 屏幕：2.2"LCD&#13;<br> 記憶體：SD/MMC（內置32MB）&#13;<br> 體積：100.3×69.2×40.2mm&#13;<br> 重量：219g</fontstyle></spanclass></p><p><spanclass><fontstyle>610萬像素高解像度  &#13;<br> 一攞機上手，第一個注目點馬上投在CCD之上；雖然話明DX7630嘅目標市場係「消費級」用家，但配置一啲都冇話「消遣」用家，細小機身配置有610萬像素感光元件，加上Kodak優化色彩晶片，最大可以列印30"×40"的相片海報，放大相！影像感覺仍然相當出色！&#13;<br> DC另一靈魂組件——鏡頭，由於是旗艦機關係，所以理所當然地起用德國Schneider-KreuznachVariogon鏡頭，色彩還原能力超強！基本變焦能力相對舊款DX6490，就由10×降級為3×，雖然難免有「慳料」之嫌，不過對消費級用家嚟講，39-117mm嘅光學變焦範圍已相當夠使，加上4×數碼變焦嘅彌補，合共都有12倍變焦功能，冇理由唔夠使啫！</fontstyle></spanclass></p><p><spanclass><fontstyle>超多21種場境模式  &#13;<br> 話明係民用消費級，為咗初階玩家嘅方便易影，能因時制宜嘅「場景模式」當然係唔少得啦！沙灘、流星、雪景、Party、博物館……，總數共有21種之多，唔係好識影相？一樣變做專業攝影師！如果拍攝環境太複雜，DX7630亦配備有全手動、光圈/快門先決模式，操控有彈性，而且亦適合由初階過渡上中階用家嘅需要。&#13;<br> 反轉機背一樣咁搶眼，2.2"LCD亦是罕見的大！15.3萬高解析度，配合室內/室外型設計，真係任何環境下使用都一樣咁出色！數碼相機外置記憶體使用了SD/MMC卡（內置32MB記憶體），日漸流行之餘，記憶體價格亦日見轉平，抵玩！新機落地價$4,190，首批DX7630會在全線百老滙優先發售，𠵱家出機重會附送256MBSD卡及三腳架（數量有限，送完即止），都值成$900，所以淨機價計落只係$3,290，相形係更抵玩！</fontstyle></spanclass></p><p>KodakHK&#13;<br> 查詢電話：800901514</p><p><b> 高解像DC概覽</b> &#13;<br> <spanclass><fontstyle>CASIOP600：0.01秒快門時滯  &#13;<br> CASIO出開薄機，今次加強像素及鏡頭能力，一樣做到1"咁薄，快門反應超快，0.01秒！極度震撼！CCD：637萬像素&#13;<br> 變焦：4倍光學＋4倍數碼&#13;<br> 儲存媒體：SD/MMC（內置9MB）</fontstyle></spanclass></p><p><spanclass><fontstyle>富士F420：機身極盡輕巧  &#13;<br> 機身相當小巧，細如一個煙盒！但卻600萬像素的成像能力！開機時候，機面FinePix字樣重有藍光，「螢」到震！&#13;<br> CCD：310萬SuperCCDHR（輸出值達600萬像素）&#13;<br> 變焦：3倍光學＋4.4倍數碼&#13;<br> 儲存媒體：xD</fontstyle></spanclass></p><p><spanclass><fontstyle>富士F610：至靚動畫功能  &#13;<br> 重回直度機身型仔設計，除影相能力強外，Movie功能亦不能小覷，640×480（30fps），直逼DVD級畫質，小巧機中佢都幾強。&#13;<br> CCD：630萬SuperCCDHR（輸出值達1,230萬像素）&#13;<br> 變焦：3倍光學＋3.2倍數碼&#13;<br> 儲存媒體：xD</fontstyle></spanclass></p><p><spanclass><fontstyle>富士F700：光暗表現強  &#13;<br> 新機F710已出，舊版F700機價受壓而減，變得更抵玩；由於使用了高感光的S畫素，及低感光的R畫素，對於高光暗位相片表現方面極佳。&#13;<br> CCD：620萬SuperCCDSR&#13;<br> 變焦：3倍光學＋2.2倍數碼　儲存媒體：xD</fontstyle></spanclass></p><p><spanclass><fontstyle>SONYT1：熱賣黑魂版  &#13;<br> 現時AV場人氣之機，拍攝質素唔錯，機身薄到只得21mm，但竟加入了一個2.5"超大LCD，最近新返埋黑魂版，最高上過4千餘，現在機價稍作回落。&#13;<br> CCD：510萬像素　變焦：3倍光學＋2倍數碼&#13;<br> 儲存媒體：MSDuo?MSDuoPro</fontstyle></spanclass></p><p><spanclass><fontstyle>富士S5000：10倍光學變焦  &#13;<br> S5000是Fujifilm第一款10倍光學變焦DC，焦長相等於傳統135相機的37至370mm，平價機中罕見。&#13;<br> CCD：310萬SuperCCDHR（輸出值達600萬像素）&#13;<br> 變焦：10倍光學＋2.2倍數碼　儲存媒體：xD</fontstyle></spanclass></p><p><spanclass><fontstyle>富士S7000：中檔價專業之選  &#13;<br> 價錢中檔，但功能媲美專業機！相機操控簡單，相機反應迅速，尤其對焦系統得到最大改善，對焦快而準！&#13;<br> CCD：630萬SuperCCDHR（輸出值達1,230萬像素）&#13;<br> 變焦：6倍光學＋3.2倍數碼&#13;<br> 儲存媒體：xD/CF</fontstyle></spanclass></p><p><spanclass><fontstyle>SONYF717：冧價Pro機  &#13;<br> 上代旗艦級專業機，機價已由最高峯的7千餘，下滑至$4,680，紅外線輔助對焦超準，加上長距大炮式變焦，是好多專業玩家至愛。&#13;<br> CCD：524萬像素&#13;<br> 變焦：5倍光學＋2倍數碼&#13;<br> 儲存媒體：MS</fontstyle></spanclass></p><p><spanclass><fontstyle>OLYMPUSC-5060：超廣角鏡頭  &#13;<br> 擁有同級機中，罕見的27mm超廣角鏡頭，色溫及鏡頭分析能力超強，其中尤以人像拍攝最正，膚色表現最真，人像拍攝一流。&#13;<br> CCD：510萬像素&#13;<br> 變焦：4倍光學＋3.5倍數碼&#13;<br> 儲存媒體：xD?CF&#13;<br> &#13;<br> （a）永明影音（23997451）&#13;<br> 地址：旺角西洋菜街68號地下&#13;<br> （b）華仁會（23980280）&#13;<br> 地址：九龍旺角花園街75-77號花園商業大廈5/6樓</fontstyle></spanclass></p></body></html>