<html><header><meta charset="utf-8"><title>復出替HelloKitty賀壽<br>AsFour太空回歸</title></header><body><h1>復出替HelloKitty賀壽<br>AsFour太空回歸</h1><p>HelloKitty呢隻無嘴貓今年30歲大壽響東京搞咗個紀念展，請來過百設計單位幫佢賀生日，巴閉到極，本地水貨舖狂返紀念產品亦賣個滿堂紅；呢過百名單中不止日本潮牌，連遠至美國出名怪雞天馬行空時裝牌子AsFour都幫佢出番個紀念貓袋，贏來全場最高收視，呢款紀念袋有得睇無得買，不如先睇睇AsFour今季以「登上火星」為主題的回勇新作！&#13;<br>&#13;<br>記者：吳小明&#13;<br>攝影：林栢鈞　模特兒：JoyceLo@Elite&#13;<br>化妝：ClaudyYuen@AtomicAttack&#13;<br>髮型：Jacky@AtomicAttack</p><p><spanclass><fontstyle>AsFour威水史  &#13;<br> 來自美國的4人組合AsFour，分別為各司其職的Gabi（設計師）、K.A.I.（攝影師）、Angie（化妝師）及Adi（Stylist）。四人聲稱自己創作的是FuturePlanetofStyle，衣服極有科幻未來感覺，以3-D立體弧形線條出位，認為其設計並無季節性亦無分性別，執意發掘能超越時間限制的新布料及新元素。&#13;<br> 威水史有二：其一，Bjork曾在英倫時髦雜誌《DAZED&amp;CONFUSED》派對中着住套AsFour亮相，即令時裝友跟風爭住買；其二在電視片集《SexandtheCity》中，SarahJessicaParker拎住佢哋嘅圓形袋（CircleBag）出場後，亦令AsFour成為Hip得要緊的時裝名字。之後AsFour聲沉影寂，據聞四人中得Gabi一個落手落腳做嘢，其餘三人如游雲野鶴，快活逍遙，雙拳難敵四手，得Gabi一個梗係唔成事；可能今勻三人鳥倦知還，齊齊歸隊，今季秋冬「的」起心肝交番張見得吓人嘅成績單。</fontstyle></spanclass></p><p><br> &#13;<br> <spanclass><fontstyle>04F/W外太空×花葉自然界  &#13;<br> 今季以「登上火星」探測的主題，透過圓形剪裁及不規則的層叠效果，以多層次的黑色閃片裝，揭開了外太空之餘，亦有意探秘大自然，新衣多件均有如花瓣、樹葉形狀，饒有趣味。除此之外，這一季AsFour更推出了全新的童裝系列「Ageless」，小模特兒穿着金、銀、霓虹色彩的幼童裝，穿梭在舞臺上，就好像許多俏皮的小精靈，充滿了星際感。</fontstyle></spanclass></p><p><br> &#13;<br> <spanclass><fontstyle>KittyEX30周年Artist創作品  </fontstyle></spanclass></p><p><br> &#13;<br> <spanclass><fontstyle>KittyEX30周年紀念展會場限量產品  </fontstyle></spanclass></p><p><br> &#13;<br> <b> 售賣點：</b> &#13;<br> I.T（28344053）銅鑼灣信和廣場一樓&#13;<br> 朝日屋（21915626）太子聯合廣場一樓121A及143A號舖</p></body></html>