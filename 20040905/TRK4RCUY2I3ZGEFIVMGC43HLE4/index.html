<html><header><meta charset="utf-8"><title>用東星斑做松子魚食客畀貴四倍價</title></header><body><h1>用東星斑做松子魚食客畀貴四倍價</h1><p>有讀者到一間菜館點了一道僅百餘元的松子魚，但付款時才知所吃的是一條貴四倍，由東星斑炸成的松子魚。店方承認職員寫菜單時出錯，未向客人講解松子魚有多款魚作選擇。消委會去年收逾六百宗食肆投訴，發言人提醒市民點菜時，應指明餐牌上項目或代號，避免爭拗。</p><p>沈小姐與一班同事七月底為歡送一名友好，在中環的「小南國新中華料理」訂枱用膳。&#13;<br> <br> <spanclass>餐牌上松子魚只一款 &#13;<br> 點菜時，沈小姐根據餐牌叫了一道168元的松子魚，連同其他小菜，相信已超過最低消費額，負責寫菜單的姓黃男職員亦表示無問題。&#13;<br> 結帳時，沈小姐見電腦單上竟印有一條價值620元的東星斑，於是問該名姓黃男職員是否計錯數，該職員稱：「你哋剛才食嘅松子魚，已經係一條東星斑。餐牌上面168蚊嘅係指松子桂花魚，唔夠十二個人食嘅！」&#13;<br> 沈小姐深感不滿，「佢哋重話松子魚有好多款，但係佢根本冇向客人講清楚，就自把自為幫我哋落咗條東星斑，餐牌上面亦只係得松子魚呢一款！如果我哋知係一條咁貴嘅東星斑，就唔會炸嚟食！」&#13;<br> 為免掃興，她們沒有再爭拗。事後她致電投訴，該菜館卻沒有滿意答覆。&#13;<br> 「小南國新中華料理」部長張先生承認，該名姓黃職員落單時確有錯失，未有向客人講清楚松子魚有多款魚選擇，價錢亦有不同。</spanclass></p><p><spanclass>職員未向客人講清楚 &#13;<br> 「我哋有松子桂花魚、松子黃魚、松子東星斑咁，我哋職員應該要畀客人知道係咩魚，確認咗價錢先至落單」。他指今次事件純屬溝通誤會，願以優惠券補償，惟客人未有接受。&#13;<br> 消委會發言人表示，點菜均以餐牌上的項目為準，若有改動，職員應事先問明客人，「好似呢次餐牌上寫明松子魚168蚊，並冇其他松子東星斑或松子黃魚等選擇，在落單時職員應向客人解釋清楚有邊種魚揀，講明斤両同埋價錢，以免爭拗！」&#13;<br> （○八二三○○四）&#13;<br> <br> <spanclass>話你知：東星斑製松子魚不普遍 &#13;<br> 「唯靈美食之旅」執行董事陳永文指，松子魚是一種京川滬的烹調方法，並非魚名。一般採用桂花魚或黃魚，將魚肉切開後，炸至有如松子般的形狀及金黃色而得名。他強調這道菜沒有限定採用哪一種魚，不過用東星斑製就不太普遍，「一般食肆都會用桂花或黃魚，因為價錢較平，東星斑雖然可以咁樣煮，但魚價較貴，不太普遍被採用製松子魚。」<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></spanclass></spanclass></p></body></html>