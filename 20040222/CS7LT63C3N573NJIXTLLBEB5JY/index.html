<html><header><meta charset="utf-8"><title>金牌經紀「洗底」參選立法會<br>詹培忠承認中政治毒</title></header><body><h1>金牌經紀「洗底」參選立法會<br>詹培忠承認中政治毒</h1><p>近期政改爭拗，搞到要問誰是「愛國者」？說到底，事件與9月立法會選舉有關，今期的焦點人物，也關乎選舉——決定重出江湖，決定在金融服務界參選的詹培忠。賭仔性格的詹培忠，覺得七．一遊行後的香港政治更好玩，更有得發揮，並自言將相當受歡迎。他經常說：「喺邊度跌低，就響邊度起番身。」但詹氏的性格卻似其賭百家樂和當年搞球隊一樣。「計到盡、走邊條線最有把握贏才下賭注。」　記者：龍婉嫻</p><p>詹培忠於8月19日便刑滿5年，趕及「洗底」參加立法會選舉。他說，曾想過直選或以飲食界代表身份參選，但最後仍揀金融服務界。「敢企出來再選，已贏咗第一局。」他表示，「老咗13年」，但經驗隨着增加，亦明白要收斂囂張。對於自己曾經入獄可能被視為瑕疵及其強烈反政府立場，或會令政府在背後動用力量來影響經紀投票意向，惟牙擦不減當年的詹培忠叫政府「即管嚟」。&#13;<br> <br> <spanclass>明白處事要收斂囂張 &#13;<br> 詹培忠中五未畢業，已急不及待學人做出入口生意，1970年其父與友人購入一經紀牌，因各人年紀大，怕做出市代表易出錯，於是要詹氏入遠東交易所，穿起紅背心做出市仔，寫黑板學做經紀，令詹結下與證券業的半生緣。他曾為盈忠證券東主，陳松青仍叱咤股壇時，詹氏是其中一名主力莊家，負責「照顧」逾20家公司股票，被行內人稱「金牌莊家」。&#13;<br> 1991年半途出家學人從政，當年以金融服務界代表出選，一做逾7年，至1998年被控以偽造股票轉讓書，意圖欺騙稅局及證券公司罪名成立被判入獄1年，雖然他一直叫屈，但已視此為「整定」同「休息」，今年捲土重來，同樣出線於金融服務界，自謂如今可做可唔做安享晚年的他，為何仍念念不忘搞政治？</spanclass></p><p><spanclass>恐洗樓遭揶揄避直選 &#13;<br> 其中一個原因，可能是國家外交部去年曾以其有案底、否決讓他出任巴布亞新畿內亞駐港名譽領事、最後只能做「看來冇大作為嘅」商務專員有關。此外，詹氏說：「出嚟參選嘅人，任何人幾偉大都好，已經係兩個字－－『犯賤』，企出嚟俾人鬧。我話你聽，出嚟做立法會議員嘅有四類人：一是靠呢份工搵食；二是有錢，攞個職位俾人議員前議員後，嘩！飄飄然！三是自以為能夠為社會爭取嘢，但畢竟一事無成；四是中毒，中咗政治毒，一隻腳踩落去，大部份都中毒，走唔甩。我可以話係屬於二同四，哈，哈，冇所謂啦！」&#13;<br> 詹解釋，因為不想涉及民主派與民建聯之利益衝突，亦為免洗樓遭人揶揄卻得不到選票，故最後還是放棄直選。他形容自己經得起時代洗禮與考驗，雖然離開業界好耐，但仍無事不知。他相信以前參選的20字口號：「盡我所能、代你發言、爭取權益、監督操作、主持公道」仍用得着。&#13;<br> 曾經入獄，復遭外交部歧視，至今仍怕人話係監躉的詹培忠，誓言當選後會鼓吹香港設「洗底期」。</spanclass></p><p><spanclass>做議員要戒去澳門賭 &#13;<br> 自言「腦電波快人好多」的詹培忠，竟然說觸覺太敏銳並非幸福，因為「要代人想埋，冇晒快樂，你已經知將會發生乜嘢事。」講起賭錢，他細細聲對記者說：「訪問前一晚才贏了200萬。」但另方面又指賭錢冇快樂，贏錢不會高興；一面又說萬一做咗議員犧牲好大，辛苦好多，因為有兩樣要立即改變，「第一唔可以再飲咁多紅酒」。此時，他流露出頑童神色。「我要㩒住自己，飲一支半支就得啦；第二，我亦唔可以再隨意去澳門賭錢（形象攸關）。」&#13;<br> 萬一輸咗呢？「輸！我要承認，人哋都唔要你囉，你重以為自己好英明神武？你去死啦，返屋企瞓覺！咁我又冇所謂，我自以為幫到人哋，原來時代都唔要我，咪認命囉，好似隻馬咁安享晚年囉，唔好睇得自己咁重要，呢個世界冇咗邊個，地球仍然會轉，最緊要知衰知足。」</spanclass></p></body></html>