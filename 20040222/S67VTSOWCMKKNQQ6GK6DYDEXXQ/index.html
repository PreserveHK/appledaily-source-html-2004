<html><header><meta charset="utf-8"><title>內地拍戲對足五個月<br>柏芝帶定15支香水會霆鋒</title></header><body><h1>內地拍戲對足五個月<br>柏芝帶定15支香水會霆鋒</h1><p>張栢芝今日將赴內地演出《小白龍》和《無極》兩部戲，她此行會在內地逗留五、六個月，與霆鋒合作拍戲，故在出發前，栢芝花了幾個小時收拾行裝，除四季衣物外，亦帶了大量香水、面膜及藥物隨身備用。</p><p>張栢芝與吳彥祖前晚在尖沙嘴拍攝電影《旺角黑夜》的煞科戲，今日栢芝會赴上海演出與吳鎮宇合演的新片《小白龍》，拍攝十幾日後，便會轉飛北京參加《無極》的演出，估計今次在內地最少要待五、六個月才可以回港。由於拍攝的地方可能很荒蕪，故栢芝已帶備了四季衣服、十五支香水、一箱面膜和大批藥物隨身。<br> &#13;<br> <spanclass>日敷五個面膜 &#13;<br> 在護膚方面，栢芝是十分緊張的，她說：「喺內地拍戲，我暫時未知氣候係點，所以我四季嘅衫都帶晒去。除咗十五支香水，敏感藥同面膜當然唔少得，我諗住每日敷五個面膜，咁啲皮膚就唔會太傷，等八、九月拍完部戲後，我想同公司請一個月假去亞洲旅行，盡情休息吓。」&#13;<br> 雖然下個月中才演出《無》片，但外間對她與謝霆鋒一起演出此部戲十分關注，栢芝說：「導演因為知道我同霆鋒以前有好多新聞，所以佢決定搵霆鋒拍呢部戲之前都問過我經理人公司有冇意見，咁我哋話冇問題，導演就決定搵佢演出。喺部戲入面，除咗霆鋒想追我外，真田廣之同張東健對我都有意。但戲中我會唔會同啲男主角有親熱戲，我就未知道。」&#13;<br> 栢芝認為演戲時的眼神很重要，所以此行為了可以有充足睡眠，她連安眠藥都帶備了。栢芝說：「今次我唔敢帶VCD同遊戲機去打，免得唔夠精神開工，演戲時眼神唔夠就唔好，我真係唔想拍《無極》時會有任何差錯。」<br> &#13;<br> <spanclass>不怪胞弟舊愛 &#13;<br> 此外，有報道指栢芝懷疑胞弟張柏文的女友、Cookies前成員Angela做「二五仔」，專門向傳媒報料，洩露其行蹤，故栢芝十分不滿，要求柏文與Angela分手。栢芝昨日在電話中否認說：「我從來唔理細佬嘅感情事，不過我唔信Angela係報料人，咁講對佢唔係咁公平。」&#13;<br> 採訪：陳梅香　攝影：仇志德</spanclass></spanclass></p></body></html>