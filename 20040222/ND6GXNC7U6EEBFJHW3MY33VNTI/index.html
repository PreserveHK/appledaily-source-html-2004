<html><header><meta charset="utf-8"><title>萬事得新陳列室有別傳統</title></header><body><h1>萬事得新陳列室有別傳統</h1><p>自踏入2004年後，本港汽車市況有明顯轉好嘅迹像，不但有多款新車接踵而來，連帶各家汽車代理商，都紛紛花盡心思去布置旗下嘅陳列室，以吸引車迷注意，其中位於尖沙嘴柯士甸道嘅全新萬事得陳列室，正係一個好例子。&#13;<br>日前，小記曾走訪呢間新Showroom，第一個感覺係覺得佢比其他傳統汽車陳列室，來得前衞有自家獨特個性，正好切合新一代萬事得汽車嘅活力形象；開門走進去又覺得陳列室內裏空間寬敞，五部包括RX-8及全新Mazda3在內嘅新車，整齊地停放於陳列室內，車迷可「任意看、任意坐」，就連「活動空間」亦來得充裕，從而讓你可在一個舒適嘅環境下睇車買車。&#13;<br>若然你想選購一啲萬事得嘅原廠汽車精品（如模型車、筆等等）的話，可到設於陳列室另一端嘅櫥窗選購，又或者係坐低休息一下，觀看最新嘅宣傳片㖭！有興趣嘅車迷，不妨去參觀一下喇！</p></body></html>