<html><header><meta charset="utf-8"><title>入行三十年《PTU》成傳家之寶<br>任達華爭影帝信心爆棚</title></header><body><h1>入行三十年《PTU》成傳家之寶<br>任達華爭影帝信心爆棚</h1><p>任達華最近憑電影《PTU》獲提名《第二十三屆香港電影金像獎》候選影帝，他直言在候選者中自己做得最好。入行三十年，他始終喜歡演警察，因為這類人物的心理層面比較複雜，演繹起來甚有挑戰性。任達華還笑言會珍藏《PTU》DVD，並將之視為家傳之寶。</p><p><spanclass>事業篇：繼續警察故事 &#13;<br> 任達華主演的電影《PTU》獲提名《第二十三屆香港電影金像獎》的「最佳男主角」，雖然他早前於金馬獎鎩羽而歸，但無損他問鼎影帝的信心。屈指一算，任達華在演藝界眨眼已三十年，曾接拍過的警察電影超過三十部，不過最具代表性的，外間均認為是《PTU》，他於言談間亦透露了奪取殊榮的渴望。<br> &#13;<br> <spanclass>減產損失百萬 &#13;<br> 任達華坦言恨攞獎，他日前賣花讚花香說：「我都有睇過其他對手嘅戲，但要我揀睇好邊個，我仍然會揀自己，雖然大家都好用心做好自己嘅角色，但我始終覺得自己做得最好，我好有信心。」&#13;<br> 據知任達華當日決定接拍杜琪峯的《PTU》後，在兩年的籌備過程中，他只接拍了與荷李活女星安琪蓮娜祖莉（AngelinaJolie）合作的西片《盜墓者羅拉：生命之匙》，他說：「我嘅收入大減，最少損失咗七位數字，但𠵱家睇嚟真係好值得，因為當時我嘅狀態係最fit嘅。」&#13;<br> 任達華在《PTU》中飾演警官何文展，對白雖不多，但有很多內心戲，他說：「曾經有警察同我講，話覺得我好表達到佢哋，因為呢個角色亦正亦邪，性格好深藏內斂，係另一種層面。」</spanclass></spanclass></p><p><spanclass>翻睇百看不厭 &#13;<br> 任達華先後看過這齣戲五次，但仍百看不厭，他說：「我深信未來五十年，甚至一百年再翻睇呢套戲都唔會out。將來人哋要開拍警察題材嘅戲，仍然可以用佢做參考藍本，所以我已打算將《PTU》嘅DVD做傳家之寶，留畀子孫。」&#13;<br> 任達華的演技早獲認同，惜運氣平平，一直與獎無緣，未知這是否與他早年接片太濫有關呢？他否認說：「我唔認同以前拍嘅係爛片，雖然唔可以靠嗰啲戲喺影壇攞大獎，但佢為我帶嚟可觀嘅片酬同提升我喺內地同歐美嘅知名度。全靠當年積累嘅片酬，我今日先可以有能力去揀喜歡嘅戲拍。」<br> &#13;<br> <spanclass>望執導警匪片 &#13;<br> 問任達華未來渴望演甚麼角色？他說：「我鍾意扮警察，因呢個行業接觸層面廣，唔同崗位可以有唔同嘅故事。」&#13;<br> 隨着閱歷和演戲經驗增加，任達華亦有興趣執導電影，他說：「如果要拍，我都係繼續以警察故事做題材，但係呢個夢想相信都要遲啲先可以實現。」</spanclass></spanclass></p></body></html>