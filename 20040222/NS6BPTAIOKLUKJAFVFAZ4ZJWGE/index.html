<html><header><meta charset="utf-8"><title>王敏德囡囡學詠春自衛</title></header><body><h1>王敏德囡囡學詠春自衛</h1><p>王敏德前晚往灣仔LandRover陳列室出席Freelander新車宣傳活動，他表示向來鍾情大型家庭車，因為全家合用，問他會否考慮購買這部新款四驅車？他笑謂要問准太太馬詩慧，他說：「如果太太批准，又打個靚折咪會囉。」&#13;<br> 近期常有校園暴力事件發生，問王敏德可擔心子女在學校被欺凌？他說：「唔會，我啲女讀女校，接佢哋放學時都見過佢哋啲同學，個樣都好純啫，同埋我啲女開始學詠春，應該可以保護自己㗎啦！」&#13;<br> <br> <spanclass>「好似幫賊供車」 &#13;<br> 另外，昨日在銅鑼灣出席活動的馬詩慧，對於去年被偷去七人車一事說：「架車俾人偷咗後，保險公司賠唔足，重有十幾萬要供，真係覺得唔抵，好似幫啲賊供車咁。」&#13;<br> 採訪、攝影：RitaLeung、JessicaNgan</spanclass></p></body></html>