<html><header><meta charset="utf-8"><title>巴西名模預演熱舞</title></header><body><h1>巴西名模預演熱舞</h1><p>森巴嘉年華好快會喺巴西里約熱內盧舉行，巴西名模GiseleBundchen日前就返咗去家鄉一間好出名嘅舞蹈學校，同一班打扮性感嘅女郎齊齊熱身。Gisele前日跳到high晒，重差啲走埋光，無他嘅，一年一次梗係玩到癲。聽聞冰島歌后Bjork稍後都會同男友參加嘉年華，唔知cool到震嘅佢會唔會跳番part森巴呢？</p></body></html>