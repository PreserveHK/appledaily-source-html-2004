<html><header><meta charset="utf-8"><title>Beyonce扭傷大髀陣腳大亂</title></header><body><h1>Beyonce扭傷大髀陣腳大亂</h1><p>BeyonceKnowles好快就會同組合Destiny'sChild嘅兩位隊友宣傳新碟，不過正當佢前日喺洛杉磯排舞期間，Beyonce因用力過度而扭傷大髀條筋，痛到嗌晒救命，其後醫生勸佢要停止晒一切劇烈運動。據佢唱片公司話，Beyonce今次受傷，真係打亂晒佢哋嘅宣傳計劃，因為Beyonce起碼要休息成一個星期喎。</p></body></html>