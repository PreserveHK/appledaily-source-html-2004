<html><header><meta charset="utf-8"><title>班亞弗力左擁右抱威過捧獎</title></header><body><h1>班亞弗力左擁右抱威過捧獎</h1><p>美國導演公會前晚喺紐約舉行第五屆榮譽頒獎禮，從影幾十年嘅羅拔迪尼路（RobertDeNiro）喺老友馬田史高西斯（MartinScorsese）手上接過榮譽大獎，不過馬田開心到見牙唔見眼，似乎重開心過攞獎嘅羅拔迪尼路。而男星班亞弗力（BenAffleck）當晚亦有捧場，不過我羅拉見佢不時穿插喺美女群之中，似係嚟𠝹女多過嚟睇頒獎禮囉！</p></body></html>