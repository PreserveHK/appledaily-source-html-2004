<html><header><meta charset="utf-8"><title>　　《觀察星報》出埋美西版 - 李八方</title></header><body><h1>　　《觀察星報》出埋美西版 - 李八方</h1><p>楊瀾吳征夫婦冇再參與《成報》管理工作，但對傳媒行業一直念念不忘，八月底就喺香港搞咗份《觀察星報》，成績如何暫時未知，但係佢哋就話𠵱家發行量已達七萬份，重急不及待推出美國版。噚日佢哋公布，同美國《中國日報》合作發行出版美國《觀察星報》美西版。&#13;<br> 美國《中國日報》係《臺灣時報》嘅姐妹報，喺九七年十一月創立，目前每日平均發行約四萬份。佢重諗咗條好橋，就係將《觀察星報》夾喺《中國日報》入面，一舉達到每期發行四萬份嘅目的。若果加上香港嗰七萬份，每日發行量就達十一萬，係咪有錢賺就唔知，但比香港部份同行嘅銷路就好好多。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>