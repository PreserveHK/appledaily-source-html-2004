<html><header><meta charset="utf-8"><title>　　鍾尚志為一句話去第三世界 - 李八方</title></header><body><h1>　　鍾尚志為一句話去第三世界 - 李八方</h1><p>中大醫學院院長鍾尚志，講到佢要移民第三世界兼有食人生番嘅巴布亞新幾內亞行醫，除咗係對老董經已死咗心，重係因為嗰邊一個整形外科醫生嘅一句說話。嗰位醫生話「佢嘅外科技術唔係要嚟賣嘅，係要嚟服務當地人嘅」，鍾尚志聽到覺得好啱聽，決定同佢做同事，去呢個傳聞有獵頭族出沒、不過空氣就好清新嘅國家做醫生啦！&#13;<br> 佢噚日話做醫生要有個心去為人服務，唔係靠自己醫術攞利益去搵錢，更笑言自己好彩太太唔鍾意名牌，一家人出街食飯最開心係喺街邊食牛腩粉，佢話「真正嘅快樂係錢買唔到嘅」。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>