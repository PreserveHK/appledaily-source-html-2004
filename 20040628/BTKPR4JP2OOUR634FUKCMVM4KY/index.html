<html><header><meta charset="utf-8"><title>　　周梁淑怡、張宇人請食燒鵝 - 李八方</title></header><body><h1>　　周梁淑怡、張宇人請食燒鵝 - 李八方</h1><p>恢復入口冰鮮鴨鵝後，市民又有燒鵝食，自由黨周梁淑怡同張宇人噚日喺深井裕記請記者品嘗燒鵝，張宇人一向食嘢唔講究儀態，估唔到周梁都肯用手揸住隻燒鵝髀畀記者影相。究竟令周梁不顧儀態嘅，係燒鵝嘅魅力，定係直選嘅威力？&#13;<br> 一直盛傳可能喺新界西（即係深井所屬嘅選區）出選嘅周梁，唔肯講參選情況，只係話兩個星期之後先公布名單。飲食界代表張宇人就好有信心咁話，可能嘅對手陳樹英同梁廣昌都威脅唔到佢，自己有信心攞八成票。&#13;<br> （圖）周梁淑怡（左）同張宇人（右）兩個揸住隻燒鵝髀做生招牌。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>