<html><header><meta charset="utf-8"><title>共跳ChaCha證情未變<br>賭王陪四姨太出埠睇波</title></header><body><h1>共跳ChaCha證情未變<br>賭王陪四姨太出埠睇波</h1><p>賭王何鴻燊及四姨太梁安琪前晚前後腳往灣仔演藝學院出席舞會，之後大跳ChaCha。對於四姨太任董事的朗盈證券被查一事，賭王表示從不理會四姨太搞的生意。四姨太則表示此事絕沒有影響二人的感情，稍後他倆更會往葡萄牙觀看歐洲國家盃。</p><p>賭王何鴻燊及四姨太梁安琪前晚前後腳往灣仔演藝學院，出席「演藝星河」籌款舞會，原定賭王會與舞會主席蘇包陪慶及四姨太共舞，但因秘書溝通出現誤會，使賭王與蘇包陪慶共舞不成，只能與四姨太在中場跳ChaCha。&#13;<br> <br> <spanclass>辭董事意向未定 &#13;<br> 前晚賭王被問到有沒有因朗盈證券被查一事而嬲四姨太時，他未有回答，再問他以後會否看緊些四姨太的生意時，他說：「我點會理佢做生意啲嘢，你話吖，唔係自己生意，管嚟做乜嘢啫，一向我都唔理佢啲生意。」至於早前他謂會叫四姨太辭去所有公司董事職務，他前晚則說：「未知住。」&#13;<br> 約半小時後，身穿粉藍色Valentino晚裝的四姨太抵達現場，她心情極佳，問她是否與賭王出外旅行，她說：「係去葡萄牙睇歐洲國家盃呀，重有成班朋友去嘅，我晚晚都有睇波㗎，梗係捧葡萄牙啦。」&#13;<br> <br> <spanclass>「唔開心唔跳舞啦」 &#13;<br> 問是否晚晚和賭王睇波？四姨太說：「唔係，何生鍾意網球多啲。」再問她近期的新聞有否影響她與賭王的感情？她說：「你哋（指記者）唔亂寫咪得囉，何生係唔開心今晚就唔一齊跳舞啦。」&#13;<br> 至於賭王是否叫四姨太辭去所有公司的董事職務時，她說：「你哋話會唔會吖？」&#13;<br> 採訪：JessicaNgan&#13;<br> 攝影：RickyChan</spanclass></spanclass></p></body></html>