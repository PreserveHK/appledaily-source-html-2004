<html><header><meta charset="utf-8"><title>宣揚和平Converse出特別版！<br>JohnLennon再現人世</title></header><body><h1>宣揚和平Converse出特別版！<br>JohnLennon再現人世</h1><p>Converse近期認真搞作多多，同本地品牌LazyBone及K2合作推出特別版AllStar之後，時間相隔都未夠一個月，話咁快又有新作上場。今次同樣係搞Crossover，但就唔係同甚麼大牌搞特別版，而係同已故巨星JohnLennon推出全球首次特別版，單是這點經已係強大賣點。除JohnLennon特別版外，同期更有1946年的復刻版AllStar，再加上久未露面既日版Converse，今個夏天，Converse要發威！&#13;<br>&#13;<br>記者：李崗華　攝影：伍慶泉</p><p>■今次JohnLennon的特別版，屬於Converse和平系列的其中一款，其餘共有5個不同款式。Converse今次推出和平系列，是因為世界太多戰爭，希望藉着此喚醒世人對和平關注。</p><p><spanclass><fontstyle>誰是JohnLennon？  &#13;<br> 年輕讀者未必知JohnLennon係邊個。JohnLennon1940年出生於英國利物浦，兩歲時因父母分開，交由阿姨照顧長大。1957年John認識了PaulMcCartney，其後更與另外兩名成員組成經典的TheBeatles。及後，John認識了第二任日籍太太YokoOno，更組成另一組合PlasticOnoBand。John與Yoko同為反戰運動的中堅分子，而自Yoko與JohnLennon一起，John與TheBeatles日漸疏遠，樂隊終於於1970年解散。及後，John以PlasticOnoBand的名義及個人名義發行個人專輯，1971年發行了反戰國歌《Imagine》，同名歌曲內容期望世界和平及宣揚反戰，深受當時樂迷愛戴，更連續於Billboard榜上蟬聯14周冠軍。但這顆巨星於1980年12月於自己家中門口，遭樂迷槍殺，享年40歲。</fontstyle></spanclass></p><p><spanclass><fontstyle>JohnLennon×Converse自畫鞋  &#13;<br> 話晒今次都係Converse同JohnLennon的首次，當然唔會淨係玩特別色咁簡單。鞋身的圖案是由JohnLennon親手繪畫的自畫像，JohnLennon坐喺地球上，寓意John藉着自己的音樂去保護全世界，唔好再受戰爭的影響。一句講晒，即係希望世界和平。（$339/a）</fontstyle></spanclass></p><p><spanclass><fontstyle>印字版和平系列  &#13;<br> 呢對就係另一和平系列，特別之處係鞋身用上13個不同國家的文字，寫上「和平」這個字。要留意字樣係以壓印技術印上，所以會有凸出的效果。（$499/a）</fontstyle></spanclass></p><p>■另有非凸字和平鞋，雖冇凸字效果，但勝在有Low-Cut選擇。（Hi-Cut$279/Low-Cut$299/a）</p><p><spanclass><fontstyle>完全復刻！1946年ConverseAllStar  &#13;<br> 40、50年代，Converse的AllStar雄霸整個籃球鞋界，呢對復刻，係當年為大學校隊特別訂做的戰鞋。叫得做完全復刻，當然唔會淨係得個外形，而係細緻到連當年鞋身的車章及字樣都跟到足，絕對只此一次。除奉上木製鞋盒外，更高筒、低筒各限量120對，極具收藏價值。</fontstyle></spanclass></p><p><br> &#13;<br> <spanclass><fontstyle>再睇新到日版Converse  &#13;<br> 久未露面的日版Converse終於返貨，真係望到頸都長，今次冇熱門OneStar等系列，但勝在顏色靚兼且係日本製造，出街唔會撞鞋。</fontstyle></spanclass></p><p><br> &#13;<br> <spanclass><fontstyle>80年代Converse籃球鞋王ProTeam  &#13;<br> 80年代Converse雖然冇以往咁勁稱霸籃球界，但仍然大受當年的NBA球員歡迎，當年球員除腳踏Weapon外，其餘最多見到的就係呢對ProTeam，外型同Weapon差不多，大大舊夠晒保護，兼且顏色方面比Weapon更為鮮豔。（$399/a）</fontstyle></spanclass></p><p><spanclass><fontstyle>Weapon真身  &#13;<br> 雖然𠵱家籃球界俾Nike、Reebok、adidas呢幾位大哥玩晒，但Converse仍然有推出籃球鞋。Converse經過5年推出Hi-Tech籃球鞋後，最新研製出新嘅系統Icon，比以往的緩震系統更為保護腳部。</fontstyle></spanclass></p><p><b> 售賣點：</b> &#13;<br> a：ConverseShop（23763990）&#13;<br> 尖沙嘴新港中心地下G24-25號舖&#13;<br> b：i.t（27369152）&#13;<br> 尖沙嘴美麗華商場G13舖</p></body></html>