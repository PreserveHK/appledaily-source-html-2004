<html><header><meta charset="utf-8"><title>美國貨車帽王VonDutch男裝到港</title></header><body><h1>美國貨車帽王VonDutch男裝到港</h1><p>說美國品牌VonDutch為星級品牌絕不為過，無論於美國本土或香港都大受明星們歡迎，每位潮星都以戴上VonDutch的招牌作貨車帽為榮，就連香港的星級時裝店Joyce亦將此品牌於上一季引入，雖然大部份以女裝為主，但依然大賣，可見VonDutch的號召力不弱。當然VonDutch不止有女裝，今年秋冬VonDutch男裝終於到港，雖然暫時只係得Tee、帽及牛仔褲等產品，但經已令久等的男Fans止渴。&#13;<br>&#13;<br>記者：李崗華&#13;<br>攝影：林栢鈞&#13;<br>模特兒：Kelvin</p><p><spanclass><fontstyle>VonDutch由美國紅到香港！  &#13;<br> 雖然VonDutch只係今年先於香港受到注目，但經已吸引到眾星們留意，原因係VonDutch早就於美國星界內無人不識，不少當紅的明星如：JustinTimberlake、BritneySpears、P.Diddy等，所以香港眾星們又點會唔跟。其實VonDutch能於美國紅得起並非全因明星效應，其實力有番咁上下，早在60年代VonDutch先生經已靠畫貨車車身圖案，於美國廣為人所認識，就因其畫風特別，瞬間成為業內名牌，其後更推出個人同名品牌，風格大多以美國的貨車Style為主，總部更設於美國名人區的比華利山，所以特別多明星幫襯。&#13;<br> &#13;<br> <spanclass><fontstyle>明星力撐VonDutch  </fontstyle></spanclass></fontstyle></spanclass></p><p><spanclass><fontstyle>首次到港Tee&#13;<br> Logo玩洗水  &#13;<br> VonDutch的貨車帽就見得多，Tee都係第一次於香港見到，雖然就冇日本品牌玩咁多Graphic，只得一大個Logo喺正心口，但喜歡VonDutch的人正是喜歡這個Logo，加上Logo上玩了點洗水的效果，與VonDutch的貨車Style極為配合。</fontstyle></spanclass></p><p><spanclass><fontstyle>Fans終極目標&#13;<br> VonDutch牛仔褲！  &#13;<br> 牛仔褲可謂貨車Style中必備Item，VonDutch當然亦有推出，但呢個貨車Style就絕不便宜，一條洗水牛仔褲賣$2,800，但勝在洗水靚及Logo夠晒大，Fans用來晒命至啱，加上到港數量極少，實唔怕同人撞褲。</fontstyle></spanclass></p><p><spanclass><fontstyle>秋冬冷帽登場！  &#13;<br> 夏天又曬又熱，至啱就係戴貨車帽，但秋冬將至，帽亦要換季，帶冷帽就啱晒。VonDutch的冷帽基本上同貨車帽Style一樣，亦係SellLogo為主，加上有多色選擇，用來襯衫啱晒。</fontstyle></spanclass></p><p><spanclass><fontstyle>同場加映&#13;<br> VonDutch秋冬女裝！  &#13;<br> 打扮上，女性的選擇一向比較多。女裝VonDutch亦比男裝變化更多，不只是Tee牛仔褲咁悶，就連大熱的熱褲及TrackSuit都有，款式比夏天更為精采。</fontstyle></spanclass></p><p>售賣點：Bauhaus（28823551）&#13;<br> 銅鑼灣金百利商場2-3號舖</p></body></html>