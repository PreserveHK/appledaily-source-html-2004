<html><header><meta charset="utf-8"><title>　　羅湖村族人爭取復村 - 李八方</title></header><body><h1>　　羅湖村族人爭取復村 - 李八方</h1><p>有九十年歷史嘅甘棠第喺社會同政府積極爭取下，終可成功獲得保留，但有六百幾年歷史嘅羅湖村就無咁幸運，呢條由袁觀得喺明朝洪武年設立嘅村，由於位處羅湖中港邊界，條村嘅部份土地喺一八九八年俾當年港英政府強行沒收，作為興建羅湖火車站，搞到羅湖村從此消失，村民被迫散落各地。&#13;<br> 但袁氏後人一直都希望能恢復羅湖村，其中𠵱家做緊港大專業進修學院周易風水學講師嘅袁氏後人袁匡任，會聯同其他族人喺下周二向立會議員爭取復村，佢話𠵱家喺羅湖附近嘅得月樓村重有好多袁氏後人住緊，佢哋都希望可重建羅湖村昔日嘅光輝。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>