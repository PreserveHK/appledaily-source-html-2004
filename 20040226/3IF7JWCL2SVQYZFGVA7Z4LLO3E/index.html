<html><header><meta charset="utf-8"><title>P4機最受歡迎</title></header><body><h1>P4機最受歡迎</h1><p>今個星期最具人氣，都要數Intel粒新處理器Prescott，不過價錢高企就唔係人人都會考慮，不如揀番粒P42.4C，一千多啲就有交易，實際兼抵玩得多！	&#13;<br>&#13;<br>記者、攝影：許福合</p><p><spanclass><fontstyle>4PDA3I功能齊全  &#13;<br> P4機除咗CPU抵玩，配件更有唔少選擇，呢張4PDA3I底板只係賣$699，但功能已好夠用，支援DualDDR400、S-ATA，想打機聽歌好聲啲，更可用埋OpticalOut（光纖輸出），而新手砌機只要留意DebugCode就知道邊部份出問題，夠晒方便！</fontstyle></spanclass></p><p><spanclass><fontstyle>5600XT128bit平靚正  &#13;<br> 買顯示卡除咗要留意品牌、型號、晶片等，最重要睇埋係幾多Bit，好似呢張天烽5600XT，就有齊64bit同128bit版本，雖然同樣用FX5600XT及128MB，但128bit就會快上些少，價錢亦都有出入，兩者相差$100。</fontstyle></spanclass></p><p><spanclass><fontstyle>206機箱火牛足料  &#13;<br> 機箱除咗要睇外形靚唔靚仔，多唔多格數外，記緊唔好忽略火牛質素，直接影響電腦嘅穩定性，206機箱就唔使擔心，本身會跟埋隻牛魔王HE200A，火數達到240W，夠晒Power！最特別係使用AirGuide設計，可直接將機箱外嘅冷空氣引導到CPU，唔怕過熱影響操作。</fontstyle></spanclass></p><p><spanclass><fontstyle>時機電腦  &#13;<br> 地址：深水埗高登商場1樓3號舖&#13;<br> 查詢電話：27251179</fontstyle></spanclass></p></body></html>