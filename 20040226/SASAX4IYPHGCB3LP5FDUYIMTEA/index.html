<html><header><meta charset="utf-8"><title>袖珍Printer幫手機印相</title></header><body><h1>袖珍Printer幫手機印相</h1><p>好多生產商如SONY、HP等都有生產一啲微型Printer，方便用家拎出街印相之用，而Canon日前亦宣布推出另一款袖珍Printer「PIXUS80i」，體積只有310×174×51.8mm，重量亦只係1.8kg，擺到明攻流動市場。除咗珍珠白機殼及省鏡外形等賣點，最正係支援紅外線資料傳輸（IrDAVer1.1），即係手機、PDA等可透過紅外線過相，再即時印出嚟，真係夠晒方便，另外PIXUS80i亦支援PictBridge免電腦印相制式，一眾DC就算冇紅外線亦可大玩流動印相。&#13;<br>據官方宣稱，PIXUS80i最大打印範圍達A4Size，解像度為4,800×1,200dpi，墨點更只有2微微升（2pl），齋睇規格的確比唔少大機優勝，好夠睇頭，到三月正式推出後，若有貨到港，一定為大家作一測試報告。		&#13;<br>&#13;<br>記者：徐影龍</p><p>官方網址：<ahref http:>cweb.canon.jp/bj/lineup/80i/ </ahref></p></body></html>