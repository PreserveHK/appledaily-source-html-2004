<html><header><meta charset="utf-8"><title>數碼影音：800萬像素DC再添一員<br>A2攀山越嶺影靚相</title></header><body><h1>數碼影音：800萬像素DC再添一員<br>A2攀山越嶺影靚相</h1><p>800萬像素已經成為Prosumer相機嘅新標準，繼早前嘅SONYF828及Nikon8700後，第3部800萬級相機終於抵港，呢次屬於KONICAMINOLTA嘅DiMAGEA2，除咗相片解像度可滿足專業玩家要求外，更擁有多項先進功能及獨特設計，只要拎住一機喺手，無論處身何種環境，即使攀山越嶺都可應付自如。	&#13;<br>&#13;<br>記者：許福合　&#13;<br>攝影：黃子偉　&#13;<br>ImageGirl：Polly</p><p>因為上兩個星期舉行PMA相機展，唔少原定於下半年推出嘅DC包括呢部A2在內都因而提早曝光，KONICAMINOLTA保密工夫更做到十足十，加上上一代機A1推出不到半年就出現A2，唔少用家都大跌眼鏡，其實A2與A1並非只得提高像素一招咁簡單，內裏還有唔少改良秘方。</p><p><spanclass><fontstyle>PROFILE  &#13;<br> 感光元件：830萬像素CCD&#13;<br> ISO：64/100/200/400/800&#13;<br> 最大光圈：F2.8&#13;<br> 變焦：7倍光學＋2倍數碼&#13;<br> 記憶卡：TypeI/IICF&#13;<br> 電源：專用鋰電&#13;<br> 體積：117×85×113.5mm&#13;<br> 重量：565g&#13;<br> <b> $8,480</b> &#13;<br> &#13;<br> KONICAMINOLTA&#13;<br> 查詢電話：25652192</fontstyle></spanclass></p><p><spanclass><fontstyle>改良1  &#13;<br> <spanclass><fontstyle>勁升800萬像素  &#13;<br> 新一代數碼相機已將800萬像素定為新戰場，A2作為A1嘅後繼機，雖然同樣採用2/3吋CCD，但A2可輸出800萬像素高解像相片（3,264×2,448），要印到A3咁大都無問題，與對手F828同8700睇齊。雖然未有使用更大嘅CCD，但ISO最細由64起標，至最高800，配合NR等功能，控制雜訊方面有不俗水準。A2仍使用GT鏡頭，但已作出唔少改良，可減少影像變形及令到影像更自然，鏡頭變焦能力為光學7倍，數碼2倍，與同級相機相近。</fontstyle></spanclass></fontstyle></spanclass></p><p><spanclass><fontstyle>改良2  &#13;<br> <spanclass><fontstyle>92萬像素EVF  &#13;<br> 若將A2與A1拍埋比較，無論大小到按鈕排位其實都一模一樣，A2只係多咗金邊，顯得較為貴氣，但內裏其實有頗大嘅變化，首先與同樣內置高變焦能力嘅Prosumer機一樣，用上EVF電子觀景器，一般來講EVF可協助遠距離拍攝及顯示更多資料，但現時EVF質素參差，呢部A2採用嘅EVF可謂非常接近「真實」，解像度高達92.2萬像素，而且以每秒60格顯示，畫面顏色及流暢度都不俗，真正係可原汁原味將畫面喺EVF顯示出來。</fontstyle></spanclass></fontstyle></spanclass></p><p><spanclass><fontstyle>改良3  &#13;<br> <spanclass><fontstyle>對焦醒目跑車照影  &#13;<br> 對焦一向係數碼相機嘅死症，A2對焦速度雖然未及單鏡機嘅速度，但作為Prosumer相機都算數一數二，與A1相比，亦有更佳對焦反應，另外鏡頭上亦設有雙環，分別用作變焦及手動對焦，適合專業級玩家使用。小記最欣賞係內置3D自動對焦功能，懂得不斷追蹤景物，即使不斷移動亦可確保對焦準確，拍得上單鏡機嘅速度。&#13;<br> A1另一個最出名嘅防手震功能亦保留到A2，可在光暗不足環境下，仍可避免影像模糊不清，對新手拍攝尤其有幫助。</fontstyle></spanclass></fontstyle></spanclass></p><p><spanclass><fontstyle>測試：顏色自然  &#13;<br> 室內拍攝是眾多數碼相機大敵，而呢部A2喺室內拍攝嘅效果亦頗為不俗，不單畫面表現依舊細緻，而且顏色表達都十分自然，就算相片以ISO400高感光度拍攝，其雜訊亦唔算多。總括嚟講，A2不單有齊高級機應有嘅表現，而且改良地方亦頗值得欣賞，對於新嘅800萬像素級市場嚟講，相當之有叫座力。&#13;<br> &#13;<br> 抵讚：操控手感良好，主要功能都可經按鈕更改。&#13;<br> 抵讚：與同級800萬像素DC比較，A2售價較高。</fontstyle></spanclass></p></body></html>