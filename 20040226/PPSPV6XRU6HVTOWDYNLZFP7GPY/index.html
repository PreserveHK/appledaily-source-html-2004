<html><header><meta charset="utf-8"><title>MyFavouriteConference新加坡再啟動</title></header><body><h1>MyFavouriteConference新加坡再啟動</h1><p>IsseyMiyake、JamesJarvis、KarimRashid……02年在港舉行的IdNMyFavouriteConference就是稱得上星光熠熠，演講嘉賓橫跨時裝、設計、插畫界，難怪當年會變成潮流盛事。事隔差不多兩年，新一個MyFavouriteConference將於5月13~15日新加坡舉行。講多無謂，睇菜單最實際。&#13;<br> 同樣係星級名單，最令人期待有拍Xelibri玩「複製人大追逐」的Mother（倫敦）、自創雜誌《Self-Service》的WorkinProgress（巴黎、紐約），時裝迷當然鍾意知道Bless（王菲都捧場，亦與adidas合作出過波鞋）、Fabrica（上次亦有來港，與Benneton有近親關係的創意單位），重有上次都有來港嘅插畫師JamesJarvis。新加坡地膽代表為LesileKee，而香港隊派出就有鐵人兄弟Brothersfree及AlanChan。</p><p><spanclass><fontstyle>《魔戒》特技公司WetaDigital  &#13;<br> 名單上令人驚訝的是IdN甚至請來WetaDigital，即係幫PeterJackson拍完三集《魔戒》，近年打低佐治魯卡斯的ILM、DigitalDomain兩大特技巨頭的新晉電腦特技公司。影迷一睇完《魔戒》，已經等緊睇佢哋重拍經典大猩猩《KingKong》。&#13;<br> 「喂喂喂，新加坡舉行點去先？」咁就當然係放假坐飛機去啦，3月31日前報名，一日票收$400兩日票收$600，如果係學生Package兩日都係$400啫。唔想煩，今次重有連酒店Package畀你揀，$4,000左右起，包機票、兩日三夜</fontstyle></spanclass></p><p>查詢：IdN（25285744）　灣仔機利臣街5~9號地舖C</p></body></html>