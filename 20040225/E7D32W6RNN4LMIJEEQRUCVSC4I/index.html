<html><header><meta charset="utf-8"><title>喜獲日曆手表發聲辭典</title></header><body><h1>喜獲日曆手表發聲辭典</h1><p>為了達成貧家孩童的願望，蘋果基金透過「童夢成真」許願計劃，日前向十四歲的阿兒送贈一隻手表，另送贈一部發聲電子辭典機給八歲的俊仔。&#13;<br>二人喜獲禮物之餘，不忘感激社會人士慷慨捐款，助他們達成夢想。</p><p><spanclass>個案一 &#13;<br> 「隻表好靚，又有日期同埋星期幾顯示。」十四歲的阿兒接過記者送贈的禮物盒後，小心翼翼地把手表拿出來，仔細欣賞表面及表帶，然後笑瞇瞇地說：「我好鍾意小熊維尼，𠵱家隻表咁啱又係呢個公仔，好開心，自己終於有隻手表戴，第日考試唔使再借阿媽隻表嚟睇時間，方便好多！」<br> &#13;<br> <spanclass>母兼職幫補家計 &#13;<br> 就讀中二的阿兒，父親早年病逝，她與母親及二十歲修讀副學士的姊姊一起居住，一家三口靠領取低收入綜援金度日，其母在郵局兼職，幫補生計。為了節省開支，兒母甚少購買衣物給孩子，每日只會花費十多元購買一日兩餐餸菜。&#13;<br> 阿兒近日在本報「童夢成真」許願表格中，填上「盼有新手表」的心願，蘋果基金了解她的需要後，遂於「童夢成真」專戶撥款購買了一隻新手表給她。&#13;<br> 「平時都係揀啲大減價嘅嘢買，就算點慳都好難儲到多餘錢。𠵱家有善長送隻表畀阿兒，真多謝！」阿兒的四十四歲母親說。</spanclass></spanclass></p><p><spanclass>個案二 &#13;<br> 就讀小二的俊仔，甫見記者手上的發聲電子辭典機，即顯得十分雀躍，記者問他為甚麼想要一部發聲電子辭典時，滿臉稚氣的他說：「英文科好深，啲英文字唔識讀同埋唔識解，問爸爸、媽咪都唔識。」&#13;<br> 俊仔一年多前已渴望擁有一部發聲辭典機，助他學習英語會話，惟家境困難，無力購買辭典機。日前俊仔接獲這部辭典機後，除了急不及待地查閱及聆聽英文生字之外，懂事的他更表示：「呢部機會用到讀完書出嚟做嘢，然後留番畀細佬用。」&#13;<br> 俊仔的父親任職餐廳侍應，母親乃家庭主婦，尚有一名三歲幼弟，月入僅足餬口。縱然父母教育程度不高，但俊仔自小便勤奮好學，成績中等，惟英文默書及會話成績欠佳。<br> &#13;<br> <spanclass>父月入僅足餬口 &#13;<br> 「呢排啲細路成日唔舒服要睇醫生，每個月使費已經好緊，重邊度負擔到買部機！」母親王女士續稱：「俊仔自從知道有禮物收之後，呢幾晚開心到瞓唔着，我哋好衷心多謝善長仁翁幫助。」&#13;<br> 「童夢成真」專戶捐款編號：C0121&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>