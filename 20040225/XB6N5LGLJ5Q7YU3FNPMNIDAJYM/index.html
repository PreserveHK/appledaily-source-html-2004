<html><header><meta charset="utf-8"><title>《鬼武者3》限量記憶卡</title></header><body><h1>《鬼武者3》限量記憶卡</h1><p>《鬼武者3》超熱賣，連帶好多周邊產品如攻略本等都有好銷量，而出名製作周邊嘅HORI，亦推出一款《鬼武者3》限量記憶卡套裝。呢套名為「印籠．鬼札」嘅特別版8MB記憶卡，一眼望落去已經好吸引，張8MB記憶卡光面黑漆做底色，上面印咗大大個金漆「鬼」字，最搞笑係扣住一條好靚嘅「掃把尾」，插喺PS2度會隨風擺吓擺吓，相當得意。另外重有一個印有「鬼武者3」Logo嘅木盒裝住張記憶卡，可收藏共四張8MB記憶卡，靚得嚟亦好實用。「印籠．鬼札」屬限量產品，街價約$250，而灣仔DreamStore就畀優惠《蘋果》讀者，只需手持今日本版，便可以$220優惠價購買。&#13;<br>&#13;<br>記者：徐影龍</p><p>售賣點：DreamStore&#13;<br> 地址：灣仔東方188商場256號舖&#13;<br> 查詢電話：25853285</p></body></html>