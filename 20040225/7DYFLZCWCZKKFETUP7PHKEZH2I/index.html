<html><header><meta charset="utf-8"><title>新車速報：<br>雅士頓‧馬田DB9鋁合金車身輕而堅</title></header><body><h1>新車速報：<br>雅士頓‧馬田DB9鋁合金車身輕而堅</h1><p>英國雅士頓‧馬田車廠（AstonMartin），早前推出全新DB9系列，廣為車迷所受落；日前代理就將之運抵香港，並特別為其舉行咗一個簡單而隆重嘅登場盛會。呢款糅合咗多項高科技嘅新車，由頭到尾都係廠方嘅全新設計，其中最煞食莫過於鋁合金模造嘅車身。&#13;<br>&#13;<br>記者：鄭達基、黃婉冰　攝影：伍慶泉</p><p>■兩位展覽場地高層Mr.KarimAzar及Mr.DavidDumigan亦有參加揭幕禮。&#13;<br> &#13;<br> 新近在港推出嘅DB9系列，是廠方用上VH（VerticalHorizontal）平台設計嘅新車款，除了外形和性能，新車多項高科技技術已拋離同廠其他型號。&#13;<br> &#13;<br> <spanclass><fontstyle>真皮鑲嵌桶形座椅  &#13;<br> 車廂最惹人注目的相信會係前後以2+2式示人，並用上由蘇格蘭BridgeofWeir提供嘅高級真皮所鑲嵌而成嘅座椅，重用上桶形設計，坐落份外妥貼舒適。但我覺得另一個「心動」嘅地方會係佢嘅中控台上方，一排整齊排列嘅自動波波檔選擇鍵，隨手可及，中間以透明玻璃製造，並以Sandetch技術印上廠徽嘅引擎啟動鍵，剛起動時紅燈會亮起，隨之而會慢慢轉為淺藍色，夠晒型！</fontstyle></spanclass></p><p><br> &#13;<br> <spanclass><fontstyle>新V12偈輕11.8kg  &#13;<br> 新車配有一台全新6.0公升V12引擎，除咗輸出充裕同埋擁有較線性嘅輸出外，就連重量亦要較先前登場嘅V12Vanquish型號所採用嘅6.0公升V12偈輕11.8kg，再加上廠方精心設計嘅引擎及波箱擺放位置，從而令車重可達至50：50嘅平均分布，此舉能有助增強車輛嘅靈活度，響迂迴嘅路段上疾走更得心應手。&#13;<br> 廠方亦特別為其裝配一套分別為355mm（前輪），以及330mm（後輪）嘅高效能煞車碟，喺Brembo制動卡鉗、ABS、EBD及EBA等電子系統輔助下，制動表現出色；當然，前後雙搖臂懸掛組合及TC、DSC等電子系統相互配合下，提高循迹性。</fontstyle></spanclass></p><p><spanclass><fontstyle>AstonMartinDB9鋁合金車身輕且堅  &#13;<br> 全新雅士頓‧馬田DB9，造型與同廠其他型號一樣，流線形車體設計，喺四輪19吋跑車合金胎軨、大幅面鬼面罩及氣霸組合襯托下，完全高性能跑格。不過最矚目嘅，相信會係DB9用上鋁合金模造嘅車身結構，此舉除能令車重大幅調低（比DB7嘅車殼輕25%），將車重分布變得平均，增強車子嘅操控表現，而且鋁合金質料堅固，再配合車上嘅多個安全氣袋，安全得嚟唔使擔心「鋼水」問題！</fontstyle></spanclass></p><p><spanclass><fontstyle>雅士頓‧馬田DB9Profile  &#13;<br> 引擎：5935ccV12DOHC&#13;<br> 馬力：450ps/6000rpm&#13;<br> 扭力：58.2kgm/5000rpm&#13;<br> 傳動：6前速自動波&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：（前）235/40ZR19（後）275/35ZR19&#13;<br> 尺碼：4697×1875×1318mm&#13;<br> 軸距：2740mm；車重：1760kg&#13;<br> 0-100公里：5.1秒；極速：300km/h&#13;<br> 新車售價：$2,380,000&#13;<br> 車輛提供：雅士頓‧馬田香港（23662017）</fontstyle></spanclass></p><p><spanclass><fontstyle>車廠代理高層直擊訪問  &#13;<br> 今次我哋特別跟車廠高層及代理商雅士頓‧馬田香港嘅要員作專訪，由佢哋親身講解呢部新車嘅趨勢。&#13;<br> &#13;<br> 記：記者&#13;<br> J：JamesAlderton&#13;<br> （雅士頓．馬田香港有限公司總經理)&#13;<br> M：MarkusF.Jebsen&#13;<br> （捷成馬國際行政主席）&#13;<br> H：Henningv.G.Rosted&#13;<br> （雅士頓．馬田亞太區總經理）&#13;<br> &#13;<br> 記：DB9同DB7最大分別喺邊？&#13;<br> J：「DB9車身除咗用上鋁合金模造外，廠方重選用咗特別嘅黏貼技術去製造車身，咁樣有助大大減低車身重量，相比起DB7輕咗約12kg。」&#13;<br> 記：代理呢架車會有咩期望？&#13;<br> M：我哋對DB9抱有高度期望，因為廠方無論喺投資、科技等各方面，都比DB7更高，全新嘅DB9將會成為2+2跑車群中嘅領導者，並會廣受香港車迷歡迎。&#13;<br> 記：Volante開篷版會幾時有得賣？&#13;<br> H：雙門Coupe版首批新車會喺今年7月抵港，而早前曾於各大國際性車展上亮相嘅Volante開篷版本，就會預計喺今年年底到港。</fontstyle></spanclass></p></body></html>