<html><header><meta charset="utf-8"><title>煲碟王：《女子十二不設防》<br>真人真事改編阿婆變身月曆女郎</title></header><body><h1>煲碟王：《女子十二不設防》<br>真人真事改編阿婆變身月曆女郎</h1><p>呢套片（CalendarGirls）乃由真人真事改編，講述一群英格蘭北部約克郡五、六十歲嘅師奶，為咗替癌症診所籌款，拍攝裸體月曆照片。過程幽默風趣，又不流於無厘頭，係一套典型英式喜劇之作，絕無冷場，令人會心微笑，主題更有深度。欣賞此片時更可見到約克郡小鎮田間嘅優美景色，令人睇得特別輕輕鬆鬆。&#13;<br>&#13;<br>記者：許福合&#13;<br>DVD版$168（3區）&#13;<br>VCD版$48&#13;<br>洲立影視發行&#13;<br>電話：24188827</p><p>此片根據真實故事改編，11名英國約克郡婦女因為拍攝裸體月曆，令她們一夜成名，而她們所拍攝嘅月曆更成為2000年英國最暢銷商品之一。原本希望能籌集到1千英鎊，最後結果以5千萬英鎊超額完成。其後更將經歷拍成電影，曾獲2003年英國喜劇電影大獎。</p><p><spanclass><fontstyle>為過世夫慈善募捐  &#13;<br> 故事講述一群中年婦女為咗替慈善機構募捐而拍攝裸體月曆；安妮同克里斯係英國約克郡一個小鎮兩名家庭主婦兼好朋友，亦係當地婦女協會成員，安妮丈夫約翰因患癌症而入院治療，最終離開人世。&#13;<br> 為咗紀念過世的丈夫，安妮投身慈善募捐活動，安妮同克里斯努力說服協會裏11名45至60歲之間嘅婦女拍攝一本裸體月曆，將銷售所得捐贈癌症研究。同一般寫真月曆不同，當中女主角都會從事家務。例如做蛋糕、織毛衣、做果醬、打理花園等，希望吸引人嘅同時，又不會令人覺得不雅。始料不及嘅係月曆非常成功，立即成為新聞人物，風頭可謂一時無兩。不過同時亦為她們的家庭、生活帶來衝擊。</fontstyle></spanclass></p><p><spanclass><fontstyle>頂尖演員&#13;<br> 特色喜劇  &#13;<br> 《女子十二不設防》一片另一成功處，就是在選角方面，起用了英國當今最資深又好戲嘅女演員；例如海倫美蘭曾以《高斯福德莊園》獲奧斯卡提名，另一女主角茱莉韋特亦係英國好戲之人，影片成功塑造咗兩個性格鮮明婦女形象：克里斯外向、健談，經常會有鬼主意，裸體月歷就是其傑作。安妮較為沉穩，丈夫去世雖然痛苦，但仍表現得非常堅強，保持幽默感，對克里斯提議大膽接受。兩人精采演出令全片感染力提升，亦發揮咗喜劇應有特色。</fontstyle></spanclass></p><p><spanclass><fontstyle>清新健康值得拍掌  &#13;<br> 可能唔少人覺得英國人較莊重，但絕不能忽略他們嘅幽默感，此片導演尼克高爾從生活中取得題材，將真人真事與故事結合為一，兼具搞笑與溫情。&#13;<br> 雖然《女子十二不設防》以裸體月曆為賣點，不過絕不會令人覺得色情，反之更有清新健康嘅觀感。故事幽默又帶出家庭嘅重要性。影片中真實主角貝克女士曾表示，拍攝裸體月曆雖承受好大壓力，但可以幫到有需要嘅人，認為一切都好值得，觀眾亦應為她們嘅勇氣拍掌。</fontstyle></spanclass></p><p><spanclass><fontstyle>特別收錄  &#13;<br> 《女子十二不設防》真人Show&#13;<br> 話明事件由真人真事改編而成，Bonus唔少得嘅，當然係搵番呢班師奶出嚟，講番當年拍寫真嘅感受啦！訪問內容都非常風趣幽默，真係拍得住電影版《女子十二不設防》</fontstyle></spanclass></p></body></html>