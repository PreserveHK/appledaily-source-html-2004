<html><header><meta charset="utf-8"><title>　　最打得CEO武林大會 - 李八方</title></header><body><h1>　　最打得CEO武林大會 - 李八方</h1><p>噚日八方收到新城財經台嘅採訪邀請，今日下午該台邀請咗數名「體壇CEO」出席，有身兼香港跆拳道總會主席嘅大中華證券CEO蕭炎坤；既是香港武術聯會副主席，又是永亨銀行旗下永亨信用財務CEO嘅冼國林；重有傑志足球總領隊暨EPDSystemCEO嘅伍健；同埋駿陸控股嘅CEO——亞運乒乓球銀牌得主陳丹蕾，佢重會即場打乒乓波㖭。個個咁打得，呢個「武林大會」一定精采！&#13;<br> 原來攞過世界傑出華人獎嘅蕭炎坤，係跆拳道黑帶高手，香港跆拳道協會就係由佢一手創立。而平日「官仔骨骨」嘅冼國林，估唔到會係武林高手，佢閒時會免費教授中國武術，前排重飛咗去北京，考取武術評判資格。<br> &#13;<br> <spanclass>李寧唔到 &#13;<br> 講起體壇，八方又諗起奧運體操金牌得主李小雙，佢雖然唔係CEO，但就係上個月上市嘅李寧公司股東。李小雙呢排好紅，噚日去完紅磡都會商場做表演嘉賓，示範奧運高難度動作，今日下午又要穿梭九龍新界，先去海逸豪園，再入天水圍，然後再去沙田。其實李寧都係體壇CEO之一，可能佢唔得閒啦，如果唔係新城一定想請埋佢出席今日嘅聚會。&#13;<br> （圖）?陳丹蕾今日會即場表演打乒乓波。&#13;<br> 資料圖片&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>