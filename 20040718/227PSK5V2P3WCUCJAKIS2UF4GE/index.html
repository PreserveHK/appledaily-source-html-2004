<html><header><meta charset="utf-8"><title>童夢成真：兩學童獲資助驗配眼鏡</title></header><body><h1>童夢成真：兩學童獲資助驗配眼鏡</h1><p>10歲的麟仔與14歲的俊仔，分別患上不同程度近視，視野模糊不清，惟家境清貧，無力支付驗配眼鏡開支，影響學業。日前，他們獲蘋果基金「童夢成真」行動安排前往眼鏡店，接受視光師驗眼，兩人並細心選配了合適眼鏡，開心不已。</p><p><spanclass>個案一 &#13;<br> 麟仔日前懷着興奮心情進入眼鏡店，隨即從琳瑯滿目眼鏡框中，挑選「心水」款式及顏色，然後逐一試戴，其父觀叔不時在旁給予兒子意見。&#13;<br> 就讀小五的麟仔，終挑選了一副淺啡色鐵框眼鏡，他向記者表示：「好想快啲有新眼鏡戴，因為驚再拖遲，對眼啲散光會愈嚟愈深。」&#13;<br> 兩年前，麟仔獲學校安排進行學童保健檢查，證實他雙眼患散光及遠視，觀叔惟有在膳食方面盡量節省開支，把僅餘積蓄為兒子配了一副眼鏡；惟數月前，麟仔縱然戴眼鏡上課，視野仍十分模糊，始發現其左眼散光度數已增加至250度，遠視則有175度，另右眼散光50度。<br> &#13;<br> <spanclass>3父子相依為命 &#13;<br> 麟仔雙親早年仳離，他現與57歲父親及12歲胞姊一起生活，其父觀叔原職酒樓侍應，數年前退休後，靠領綜援金維持三口生計。&#13;<br> 「前排麟仔同我講，佢副舊眼鏡已經唔啱戴，但我冇錢配過副畀佢，後來我哋睇報紙知道『蘋果基金』會幫細路哥達成願望，咪寄信嚟試吓，結果真係得，好多謝你哋。」觀叔向記者說。&#13;<br> 蘋果基金從「童夢成真」專戶撥款200元，資助麟仔配了一副具近視及遠視度數的眼鏡。</spanclass></spanclass></p><p><spanclass>個案二 &#13;<br> 另一邊廂俊仔忙於與母親商量哪款框架的顏色較好看，稍後，視光師替他驗眼，評估其視力。&#13;<br> 就讀中二的俊仔，生長於單親家庭，自幼與母親阿蘭相依為命，45歲的阿蘭原從事餐廳侍應，近年為照顧兒子，辭退工作，母子現靠綜援金過活。&#13;<br> 阿蘭患精神抑鬱，另肩膀飽受骨刺痛楚，須長期覆診及服藥。<br> &#13;<br> <spanclass>「上課睇黑板好矇」 &#13;<br> 俊仔就如麟仔般在學校安排下進行學童保健檢查，方發現患上200多度近視，需佩戴合適眼鏡，應付學習需要；惟母親阿蘭沒有餘錢購買眼鏡給他。日前，蘋果基金從「童夢成真」專戶撥款350元，資助俊仔配了一副近視眼鏡。&#13;<br> 俊仔挑選了一副深藍色框架，他表示：「我喺班房坐第二排，但睇黑板都好矇，成日抄唔到notes，平日出街睇嘢，好多時亦睇唔清楚，之前叫過媽咪配眼鏡，佢話遲啲先算，𠵱家有人送副眼鏡畀我，真係好開心。」。&#13;<br> 其母阿蘭感激地說：「我哋經過眼鏡舖，見配副眼鏡框連鏡片要成幾百蚊，我邊負擔得嚟！今次真係衷心多謝善長仁翁幫手。」&#13;<br> 「童夢成真」專戶捐款編號：C0121&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>