<html><header><meta charset="utf-8"><title>莎朗史東被指拉皮扯火索償</title></header><body><h1>莎朗史東被指拉皮扯火索償</h1><p>現年四十六歲嘅莎朗史東（SharonStone），最近入稟起訴一位洛杉磯整容醫生亂咁向雜誌爆料，令佢形象受損，事緣呢位醫生向兩本雜誌嘅記者爆料，聲稱莎姐曾經幫襯佢拉面皮，但莎姐就話根本冇咁嘅事，佢認為除咗演技之外，佢嘅身體都係喺影圈搵食嘅本錢，個醫生亂噏會令佢事業受損，點都要討回公道喎。</p></body></html>