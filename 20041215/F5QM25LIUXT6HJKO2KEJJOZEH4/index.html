<html><header><meta charset="utf-8"><title>精明消費：<br>聖誕旅遊充電一喼傍身帶齊日常所需</title></header><body><h1>精明消費：<br>聖誕旅遊充電一喼傍身帶齊日常所需</h1><p>聖誕將至，又係出外旅遊的旺季！機票買晒，旅遊指南搞掂，惟獨欠缺一個合適的旅行喼？以下介紹不同的喼款畀大家，無論去長途抑或短途旅行，一家大細齊齊去定係一支公走天涯，不同體積、質料同特性的旅行喼，梗有一款啱你。&#13;<br>&#13;<br>記者：梁彩燕&#13;<br>攝影：陳盛臣、陳陶鈞、林栢鈞&#13;<br>Model：Katie（StarAsia）</p><p>大型喼&#13;<br>容量取勝</p><p>今個聖誕，諗住同屋企人去旅行散心的話，一個大喼就最實用不過。大大個行李喼拎去寄艙冇煩惱，軟身喼可以放多幾件行李，硬身喼又夠實淨耐摔，要軟定要硬？自己慢慢諗！</p><p>Cyber鋁合金外殼</p><p>新秀麗Xylem75cm直身旅行箱，擁有專利設計。外殼以鋁合金製造，加入了鎂質化學元素，令旅行箱更輕身，耐用塑膠有助保持喼身穩定及保護底部防止磨損。&#13;<br> &#13;<br> 售價：$5,000(a)</p><p>犀牛都踩唔爛</p><p>BeverlyHillsPoloClub29吋硬身旅行喼，滾輪設計特別高身，可防止刮花喼身，4轆可360度旋轉，拉得更流暢。外殼採用特製的質料，柔韌堅固得來又有彈性，標榜連犀牛都踩唔爛。&#13;<br> &#13;<br> 原價：$960&#13;<br> 特價：$576(f)</p><p>旅行預埋HelloKitty</p><p>HelloKitty26吋拉桿旅行喼，堅硬外殼可保護財物，大大個Kitty夠晒可愛，喼內更鋪滿了KittyMonogram。經典粉紅色夠晒搶眼，絕對能夠討好KittyFans。&#13;<br> &#13;<br> 原價：$1,180&#13;<br> 特價：$826(e)</p><p>特大容量去歐洲至啱</p><p>YUE33吋大型軟身旅行喼，容量特大，最啱去歐洲Shopping。喼身備有兩個安全扣，唔怕行李過多而迫爆拉鏈。4輪可360度旋轉，加埋側邊皮手挽，拉得方便又就手。&#13;<br> &#13;<br> 原價：$1,780&#13;<br> 特價：$890(d)</p><p>特設放鞋位</p><p>Elle29吋軟身旅行袋，袋前特設三個大型間隔，可容納大量雜物，更備有放鞋專用間隔。防水料可抵擋微雨，軟膠手柄上的按鈕，可自行調校合適的高度。&#13;<br> &#13;<br> 原價：$1,428&#13;<br> 特價：$1,000(d)</p><p>質料獨特</p><p>新秀麗SahoraSpinner77cm直身喼，4輪設計方便滑行，旅行箱的前後都有間隔。喼身結合了柔軟及堅硬質料製成，輕身得來亦相當耐用。&#13;<br> &#13;<br> 售價：$1,520(a)</p><p>保護4角免磨損</p><p>新秀麗Streamline72cm直身喼，由斜紋布料製造，緊密的尼龍布料可保護角位避免磨損，間隔可加高約2吋。同軸滾輪拉得流暢，備拉鏈袋容易將物品分類擺放。&#13;<br> &#13;<br> 售價：$2,000(a)</p><p>手提喼&#13;<br>隨身攜帶最方便</p><p>凡手提式的行李喼，體積不到55cm或22吋的，都可以選擇跟身拎埋上飛機。手提喼的款式多不勝數，除軟身、硬身、背囊款外，亦有獨特的卸力拉桿設計或可拆式拉桿，迎合不同用家的需要。</p><p>彎曲手柄助卸力</p><p>Elle20吋旅行箱，防水尼龍能擋雨，手柄採用反地心吸力設計，微微彎曲的拉桿，可幫助卸力，拉起來感覺更輕。底部4邊均有耐磨塑膠，以防刮花喼身。&#13;<br> &#13;<br> 原價：$850&#13;<br> 特價：$680(f)</p><p>得意烏龜喼款</p><p>新秀麗FunnyFace系列，專為小朋友而設。50cm烏龜造型背囊，選用高密度人造纖維，可將隱藏的手柄伸出變成拉桿，可因應不同高度而調校拉桿長短。&#13;<br> &#13;<br> 售價：$520(a)</p><p>特設間隔放電腦</p><p>Sumdex17吋手拖喼，採用高密度彈性尼龍製造，備可拆式長肩帶當單邊袋使用。喼身4邊是穩固角位，可防刮花或磨損，另外重有可拆式電腦袋，方便大忙人邊旅行邊公幹。&#13;<br> &#13;<br> 售價：$1,698(c)</p><p>迷彩最易認</p><p>Seahawk22吋手提喼，以纖維質料製造，防水功能理想。4轆設計，可360度旋轉拉得更順暢，迷彩外殼絕對少見，聖誕去旅行咁多人，等行李一眼就認得出！&#13;<br> &#13;<br> 售價：$880(g)</p><p>車架可拆變手挽</p><p>FXCreations旅行袋，有52cm高，拉桿及車架都可按需要進行拆除或安裝。拉頭同手挽均是真皮，內外備有多個實用間隔，可放置不同的旅行用品。&#13;<br> &#13;<br> 原價：$745&#13;<br> 特價：$596(b)</p><p>超輕PC質料</p><p>Eminent20吋手提喼，採用最新的PC質料製造，輕身又富堅韌度。硬身的外殼可防水，噴上紅色顏料又Sharp又醒神。&#13;<br> &#13;<br> 原價：$1,190&#13;<br> 特價：$833(d)</p><p>淨重只得2.7kg</p><p>英國Antler的21吋拉桿旅行喼，全個用不碎膠製造，堅韌不易壓爛。成個淨重量只得2.7kg，就算放幾多嘢，都可以減輕你部份負擔！&#13;<br> &#13;<br> 售價：$650(e)</p><p>最簡潔實用</p><p>無印良品48cm旅行箱，淨重只有3kg。全個是尼龍製造，拉桿改為隱藏式設計，唔會阻手阻腳又美觀。特別闊身的滾輪可提高安全性，亦有靜音的效果。&#13;<br> &#13;<br> 售價：$520(e)</p><p>套裝喼&#13;<br>美觀實用</p><p>想擁有成套有大有細的旅行袋，唔使自己配搭咁麻煩，套裝喼就啱晒。套裝喼大多備有一個拉桿喼及一個手提袋，有些更可放埋電腦，集實用美觀於一身。</p><p>適合放置14吋電腦</p><p>Sumdex22吋加14吋2合1手拖旅行箱套裝，用高密度尼龍製造，備有可拆式污衣袋同放雜物的小袋。套裝附送的電腦袋，適合約14吋的手提電腦使用。&#13;<br> &#13;<br> 售價：$1,898(c)</p><p>送手提單邊袋</p><p>Elle一套兩件行李套裝，備有20吋手拖喼及手提單邊袋，旅行箱的外袋設計特別寬闊，而附送的同系列手提袋襯埋一Set實用又高貴。&#13;<br> &#13;<br> 原價：$798&#13;<br> 特價：$398(d)</p><p>慳力手拉柄</p><p>Dunlop一套兩件旅行裝，包括一個20吋拉喼，重有一個16吋手提袋。手拉桿採用反地心吸力設計，手柄微微向後彎曲，比一般使用直立式拉桿慳力，變相可減輕拉喼要用的力度。&#13;<br> &#13;<br> 原價：$1,220&#13;<br> 特價：$599(d)</p><p>孖輪不易翻喼</p><p>Baleno一套三件旅行裝，包括25吋及20吋拉桿喼及手提袋。跣水尼龍料，手拖喼的滾輪更是孖輪設計，絕對唔會咁容易翻喼。&#13;<br> &#13;<br> 原價：$1,000&#13;<br> 特價：$399(d)</p><p>售賣點</p><p>(a)	新秀麗	31131208&#13;<br> 尖沙嘴新世界中心地庫1樓B141-142號店&#13;<br> &#13;<br> (b)	FXCreations	22657538&#13;<br> 九龍塘又一城2樓L2-37號舖&#13;<br> &#13;<br> (c)	LCX	31023668&#13;<br> 尖沙嘴海港城海運大廈3樓&#13;<br> &#13;<br> (d)	WingOnPlus	27106288&#13;<br> 九龍彌敦道345號永安九龍中心&#13;<br> &#13;<br> (e)	西田百貨	26941111&#13;<br> 沙田新城市廣場3期2樓&#13;<br> &#13;<br> (f)	吉之島	28846888&#13;<br> 鰂魚涌康山道2號康怡廣場南&#13;<br> &#13;<br> (g)	崇光百貨	28338338&#13;<br> 銅鑼灣軒尼詩道555號</p></body></html>