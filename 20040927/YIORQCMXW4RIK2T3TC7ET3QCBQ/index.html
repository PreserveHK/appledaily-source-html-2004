<html><header><meta charset="utf-8"><title>　　艾爾敦、林在山港台教英文 - 李八方</title></header><body><h1>　　艾爾敦、林在山港台教英文 - 李八方</h1><p>港台真大面，楊鐵樑一收咪，又搵到滙豐亞太區主席艾爾敦同埋《信報》太子女林在山同佢哋主持《名言妙語》，同樣係教英文，不過，今次就由艾爾敦呢個老外主打，林小姐加以闡釋。&#13;<br> 新節目由下周一起一至五早上十點同晚上十點喺港台一台播出，每集五分鐘，由於艾爾敦要周圍飛，所以佢日前用咗半日時間，一口氣錄咗二十集，足夠存貨。&#13;<br> 唔講唔知，艾大班天生一把靚聲，而且鍾意唱番兩句，喺馬拉做CEO嗰陣，重試過同幾個朋友一齊出碟。雖然把口使得，但係艾大班都有死穴，就係未能夠講古仔講到啲小朋友拍攔手掌，佢話呢個可能因為自己仔女大晒，少咗操練。&#13;<br> 以下兩句名句會喺節目中介紹，大家先睹為快：&#13;<br> 1.Thequestionsdon'tdothedamage,onlytheanswersdo.（美國電視台記者SamDonaldson）&#13;<br> 2.Sexappealis50%whatyou'vegotand50%whatpeoplethinkyou'vegot.（美影星蘇菲亞羅蘭）&#13;<br> （圖）艾爾敦（左）同林在山嘅教英文節目下周一出街。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>