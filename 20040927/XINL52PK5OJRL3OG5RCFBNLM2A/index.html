<html><header><meta charset="utf-8"><title>BoA長沙獻藝講湖南話</title></header><body><h1>BoA長沙獻藝講湖南話</h1><p>韓國女歌手BoA大前日獲邀去咗中國湖南長沙為第五屆中國電視金鷹藝術節頒獎禮擔任表演嘉賓，今次BoA重帶埋佢嘅私人舞蹈員、化妝師、髮型師等一行十六人浩浩蕩蕩出席，盡顯其小天后地位。當日身穿露臍裝嘅BoA喺台上又唱又跳，之後又貪得意跟主持人學講湖南話，雖然BoA講得唔係好正，不過台下嘅觀眾仍然以熱烈掌聲鼓勵佢。</p></body></html>