<html><header><meta charset="utf-8"><title>電腦新產品：<br>acerRC550電視Hi-Fi一體化</title></header><body><h1>電腦新產品：<br>acerRC550電視Hi-Fi一體化</h1><p>今時今日嘅家庭電腦，已經再唔係畀你上吓網Check吓電郵咁簡單，acer最新推出嘅AspireRC550桌面電腦，集電視、Hi-Fi、DVD機及收音機於一身，再配上3.0GHz處理器及RadeonX300SE顯示卡等超強硬件，唔使開電腦就可以聽歌睇戲聽收音機。以後搬新屋買電器，乜鬼Hi-Fi、Plasma都可以慳番。&#13;<br>&#13;<br>記者：劉耀祥　攝影：林栢鈞&#13;<br>ImageGirl：Tracy（StarAsia）</p><p><spanclass><fontstyle>acerAspireRC550Profile  &#13;<br> 處理器：IntelPentium45302.8-3.6GHz&#13;<br> 顯示卡：ATiRadeonX300SEPCIExpress&#13;<br> 記憶體：512MBDDR	硬碟：160GHz&#13;<br> 顯示器：15"LCD&#13;<br> 其他配備：LAN、TV卡、無線鍵盤及滑鼠&#13;<br> 光碟機：8×SuperMultiplusDVD燒錄機&#13;<br> 聲效：16-bitSoundBlaster相容、SPDIF環繞音效輸出，同軸及光纖插孔&#13;<br> 重量：373×403.2×113mm</fontstyle></spanclass></p><p>講到acer，已經唔係第一次推出影音式家庭電腦，上年推出嘅RC500，已經係第三代產品。而今次第四代RC550登場，一般電腦都做到嘅聽歌、睇戲當然難唔到佢，最重要係軟件方面更創新，似影音電器多過電腦，就算唔係電腦用家都一樣舞得掂！&#13;<br> &#13;<br> <spanclass><fontstyle>窿多通爽好散熱  &#13;<br> 為配合強勁影音功能，AspireRC550所配備嘅硬件亦相當厲害，首先處理器採用最新嘅IntelPentium4530，用家可選擇基本嘅2.8GHz至最高階嘅3.6GHz處理器。晶片組亦採用Intel915G，支援1ML2快取記憶體，外頻更達800MHz，所以打開機箱就會發現處理器十分有份量，大風扇加埋個大HeatSink，唔使擔心處理器因高溫而表現不穩定。&#13;<br> 而RC550採用細機箱設計，機內睇得出落重料，顯示卡採用RadeonX300SE，再加上TV卡，就連LAN卡都係PCI式，唔係求求其其Built-In晒入底板就算。雖然內櫳感覺頗為擠迫，不過機箱四圍都設有通風孔，長開都唔覺得特別熱，所以唔熄機瞓覺嘅用家都唔使擔心熱得滯。</fontstyle></spanclass></p><p>acerHK&#13;<br> 電話：25280233&#13;<br> &#13;<br> <spanclass><fontstyle>睇戲聽歌唔使Boot機  &#13;<br> 除了硬件強勁之外，acer將AspireRC550作為影音電腦的另一動作，就係內置有獨家嘅「Iconemode」，用家毋須Boot機進入Windows作業系統，就可以利用隨機附送嘅遙控器，開啟「Iconemode」。&#13;<br> 顧名思義，「Iconemode」以全圖案介面操作，提供睇相、睇戲、電視、收音機及聽歌功能，其中收音機只要接駁上網，就可以聽勻全球所有電台，唔使畀千幾蚊買個接收全世界電台嘅收音機。&#13;<br> 對於影音電腦嚟講，記憶卡閱讀器亦相當重要，所以RC550機身已預設有MS、MSPRO、MSDUO、CFTypeI/II、SM、SD、MMC及xD，影完相想睇相極為方便。當然，有影亦要有聲先得，RC550設有同軸光纖輸出，接駁5.1聲道喇叭，睇戲一定唔少得！</fontstyle></spanclass></p><p><spanclass><fontstyle>高階原廠電腦  &#13;<br> 若果唔想幫襯黃金嘜，費事自己左拼右砌，各大廠機嘅規格絕不比黃金嘜弱。而各大廠亦有出產影音套裝電腦，唔止同你鬥快，重要鬥埋外形，又要靚又要快！</fontstyle></spanclass></p><p><spanclass><fontstyle>聽歌首選HPw1088hk  &#13;<br> 支援P4530處理器，速度可達3GHz，兼且機身前置USB插頭及耳筒位，過歌落MP3就更加方便。&#13;<br> 規格：Pentium43GHz、160GB硬碟、512MBDDR記憶體、16xDVD、9合1讀卡器&#13;<br> $12,800（a）&#13;<br> （連17吋顯示器）</fontstyle></spanclass></p><p><spanclass><fontstyle>超型之選PCV-W700G  &#13;<br> SONY另一Desktop電腦，完全一體化，鍵盤唔用時更可以摺合。17.5吋16比9顯示器睇戲亦都無得彈。&#13;<br> 規格：Pentium42.8GHz、200GB硬碟、512MBDDR記憶體、DVD-RW、PCMCIA插槽&#13;<br> $17,800（a）&#13;<br> 連17.5吋顯示器</fontstyle></spanclass></p><p><spanclass><fontstyle>白色電腦PackardBelliMediaM862T  &#13;<br> 白色AV產品一向有捧場客，M862T亦以白色為主調，配上SiS65164MB顯示卡，打機當然冇問題。&#13;<br> 規格：Pentium42.8GHz、120GB硬碟、256MBDDR記憶體、DVD+/-RW、無線鍵盤及滑鼠&#13;<br> $9,898（b）&#13;<br> 連17吋顯示器</fontstyle></spanclass></p><p><spanclass><fontstyle>SONY大芒PCV-HX81B9  &#13;<br> SONYDesktop外形一向殺死人，呢部HX81B9更配上19吋大芒，成套銀黑兩色相撞，唔打得都睇得。&#13;<br> 規格：Pentium43GHz、250GB硬碟、512MBDDR記憶體、DVD-RW、7合1讀卡器&#13;<br> $23,800（a）&#13;<br> 連19吋顯示器</fontstyle></spanclass></p></body></html>