<html><header><meta charset="utf-8"><title>KodakDX7590升級登場勁有專業機手感</title></header><body><h1>KodakDX7590升級登場勁有專業機手感</h1><p>呢幾個星期真係勁多新DC落場，Kodak今個星期都新返咗部DX7590，它是極受好評的DX6490後繼機種；最明顯升級之處是由400萬像素，Upgrade作536萬像素（1/2.5英寸），最高可輸出2,576×1,932像素檔案，要打印8R或以上相片，絕冇問題；至於全機的靈魂之「槍」──SCHNEIDER-KREUZNACHVARIOGON10倍光學變焦鏡頭（38-380mm），則予以保留，再加上3倍數碼變焦能力，最高可有30倍總變焦能力。&#13;<br>至於操控手感，整體都算爽利；機身內置有P、A、S、M等各種手動模式操作模式，再加16種如雪景、煙花、夜景、Party等場景模式，老手新手都好啱使。Movie功能亦是佢嘅強項，畫質分別有640×480（12fps）或320×240（20fps）可供選擇，儲存格式就係現時最Hit的MPEG4，而且完全盡「錄爆卡」；DX7590另一抵讚處，是內置有32MB記憶體，都幾好使，對應記憶卡則為SD/MMC，價錢都已經落到相當合理，唔使擔心買卡買到窮。&#13;<br>&#13;<br>記者、攝影：朱崇德&#13;<br>Kodak（HK）　電話：800901514</p><p><spanclass><fontstyle>Profile  &#13;<br> CCD　536萬像素（1/2.5英寸）&#13;<br> 變焦　10倍光學?3倍數碼&#13;<br> LCD　2.2"（15.3萬像素）&#13;<br> Movie格式　MPEG-4（有聲）&#13;<br> 記憶體　SD/MMC記憶卡（內置32MB）&#13;<br> 電源　鋰電池&#13;<br> 尺寸　99.6×79.9×81.2mm&#13;<br> 重量　350g</fontstyle></spanclass></p></body></html>