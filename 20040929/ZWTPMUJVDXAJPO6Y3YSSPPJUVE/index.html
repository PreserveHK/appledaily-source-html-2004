<html><header><meta charset="utf-8"><title>71歲無依老伯瀕臨絕境</title></header><body><h1>71歲無依老伯瀕臨絕境</h1><p>人到晚年，理應無牽無掛，但七十一歲的李伯，卻仍然要為生活操心。&#13;<br> 「我冇人冇物，又冇晒錢，社會福利署唔肯幫我，我都唔知點算。」李伯愁眉深鎖地說。&#13;<br> 李伯於十五年前離婚，一直過着獨居生活，他早年在貿易公司工作，退休後移居內地，依靠微薄積蓄度日。可是，多年來「有出無入」，李伯的積蓄終耗盡，在迫於無奈下，他月前返回香港，一心打算申領綜援金解燃眉之急，未料卻遇上重重阻滯。&#13;<br> 李伯表示：「社署話我離開香港嘅日子太耐，唔乎合申請綜援嘅資格，佢哋要我連續住滿半年，直到明年二月先考慮我嘅申請，𠵱家食都冇得食，你叫我點捱！」&#13;<br> <br> <spanclass>基金撥款解困 &#13;<br> 李伯現靠借貸度日，他歎道：「我已經欠咗幾個月租，呢幾日全靠朋友借咗幾百蚊畀我，我先有錢買米、買罐頭，但我已經借冇可借。」&#13;<br> 蘋果日報慈善基金有見李伯的苦況，撥款七千元助他清還欠租及作短暫生活費。&#13;<br> 捐款編號：C1515<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>