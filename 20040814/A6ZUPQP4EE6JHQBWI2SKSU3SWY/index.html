<html><header><meta charset="utf-8"><title>家庭式小器械屋企收身一樣見效</title></header><body><h1>家庭式小器械屋企收身一樣見效</h1><p>係人都知做運動減肥最有效，但這亦是耐力的高難度考驗。其實嚷着要減肥的女性，不少係手臂、肚腩、坐圍或大髀等局部位置肥胖，所以你真正需要的是針對性收身。運動器械針對不同部位而設計，唔想去健身中心玩，不妨試玩家庭式器械新產品，等你在家中一邊睇電視、睇書，一邊自在收身，比起跑步、游水更直接有效！&#13;<br>記者：梁珮瑜&#13;<br>攝影：林栢鈞、蔡鴻雯&#13;<br>模特兒：ElaineTang@StarzPeople&#13;<br>化妝：VivNg</p><p><spanclass><fontstyle>收肚腩腰帶幫你做Sit-up  &#13;<br> ChenYu的Sit-up腰腹健身帶係用微電刺激肌肉，令肌肉好似做緊器械運動咁，集中燃燒腰或腹部的脂肪及加強肌肉彈性。聲稱每日「電」20分鐘，相等於做200下Sit-up。其實戴上後無乜感覺，超級懶人可以一試。</fontstyle></spanclass></p><p><spanclass><fontstyle>纖體環收髀收臂  &#13;<br> 好有彈性韌力的纖體環，同樣以推合及展開原理，運動及收緊肌肉。而纖體環有不同玩法及多項收身用途，減手臂、大髀位、腹及腰部，每日5至10分鐘，一個圈就搞掂。</fontstyle></spanclass></p><p><spanclass><fontstyle>6合1騎馬仔收勻全身  &#13;<br> 美國E.Force的騎馬仔器械，比傳統的設計更全面、更多玩法，配合不同的手及腳擺放位置，可有6招變化，幫你針對性減不同部位。每星期至少3次，每次20分鐘，針對坐圍、肚腩、大髀、手臂等，收身收緊肌肉都無問題。</fontstyle></spanclass></p><p><spanclass><fontstyle>彈弓夾結實大髀手臂  &#13;<br> 齋睇器械得意外形，好難估到點玩，其實佢係專為大髀及手臂而設的結實器。原理就好似加有彈弓的夾，只需用力拉開彈弓夾，利用一開一合動作，可收緊髀位或手臂的鬆弛肌肉。初時會好攰，但勝在隨時都做得，每次5至10分鐘，象髀與拜拜手好快消失。</fontstyle></spanclass></p><p><spanclass><fontstyle>橡筋彈力器收腹快  &#13;<br> 原理有如站立彎身掂腳及企直的動作，而橡筋彈力器用橡筋連接腳踏及手柄，加強咗動作訓練，每做一下都更有效，每日每次10至20分鐘，收腰收肚腩好見效。</fontstyle></spanclass></p><p><spanclass><fontstyle>其他家庭式收身器  </fontstyle></spanclass></p><p><br> &#13;<br> <spanclass><fontstyle>再用纖體產品事半功倍  &#13;<br> 在做器械運動或按摩前，搽定纖體產品，必能事半功倍，收身更快、更有效。</fontstyle></spanclass></p><p><spanclass><fontstyle>器械收身效果明顯  &#13;<br> 不少女性有誤解，以為玩器械會練到肌肉發達，變成「大隻妙」。事實上，要配合強勁的器械訓練及補充大量蛋白質營養等，先至有機會練到一身肌肉。你可根據自己的肥胖程度及部位來選擇不同的器械，進行某一部位的集中收身，要瘦邊Part就邊Part，效果好明顯！</fontstyle></spanclass></p><p><br> &#13;<br> <b> 查詢：</b> &#13;<br> （a）SaSa（25055023）&#13;<br> （b）JCLadies（31022718）&#13;<br> （c）MethodeJeannePiaubert（22347353）&#13;<br> （d）Z.Bigatti（29184808）</p></body></html>