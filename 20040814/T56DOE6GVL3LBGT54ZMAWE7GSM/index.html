<html><header><meta charset="utf-8"><title>索記首部3G機Z1010<br>30萬像素鏡頭打孖上</title></header><body><h1>索記首部3G機Z1010<br>30萬像素鏡頭打孖上</h1><p>講了再講，等了又等，由發表到正式推出差不多有一年半的時間，SonyEricsson首部3G手機Z1010終於都喺香港登場。內置兩個30萬像素鏡頭，玩視像會議當然冇問題，再加上6萬5色彩芒、MSDuo插槽，以及72和弦，比起好多新機更勝一籌，實在很難想像Z1010是年多前發表的產品！	&#13;<br>記者、攝影：劉耀祥&#13;<br>ImageGirl：Charmaine</p><p>正所謂「慢工出細貨」，不過用在Z1010身上，就似乎唔多啱，講嘅並唔係其功能或規格，而係其體積，機身長度與闊度都還可接受，之但係29mm的厚度，莫講話女士，就連男用家揸上手都覺得好有「厚度」，認真講唔上「細貨」兩個字。</p><p><spanclass><fontstyle>兼容現行2G卡  &#13;<br> Z1010兼容2G及3G（UMTS）雙制式，所以毋須一定要3GSIM卡，使用現時2GSIM卡亦可，當然玩視像會議始終都要使用番3GSIM卡，幸好Z1010並非由「3」獨家發售，用家毋須再被合約所困。不過機內並沒有預設「3」頻道的設定，而設定亦唔算困難，簡單易明。下載短片方面，一個MV需時約十數秒，播放效果亦都十分流暢，聲音亦完全夾晒口形。不過視像會議就較為失望，始終鏡頭像素所限，對方手機畫面就頗多格仔，而聲量亦較細，喺街唔用Handsfree的話，就好難聽到對方把聲。&#13;<br> 另外，向來令人不滿的3G轉2G（或2G轉3G）情況，就相當令人滿意，由地鐵上到路面，亦未有斷線，話音依然清晰流暢，傾住落地鐵都唔使再怕斷線，轉換之間反應亦敏捷，唔會出「3G網絡，失去聯絡」嘅情況。</fontstyle></spanclass></p><p><spanclass><fontstyle>72和弦夠大聲  &#13;<br> 雖然Z1010乃年多前的設計，不過規格就跟足現時大熱功能，未有半分落後。尤其是72和弦，比起以玩聲出名的韓國手機更勝一籌，而Z1010亦支援MP3播放，機內只設有一個喇叭，聽歌音量亦足夠，但奇怪的是，當合上機身後，音量明顯比打開機時更為大聲，而外芒亦會顯示歌名，頗細心的設計。Z1010機身亦設有MemoryStickDuo插槽，最大支援128MB記憶卡，加上支援MP3鈴聲，聽歌玩鈴聲更加稱心。而Z1010的藍芽亦十分出色，支援100米傳送，速度亦更加快，傳送檔案尤其方便。</fontstyle></spanclass></p><p>制式：3GUMTS/GSM900及1800雙頻&#13;<br> 外芒：單色/101×80像素/STN&#13;<br> 內芒：6萬5色/176×220像素/TFT&#13;<br> 鏡頭：兩個30萬像素鏡頭&#13;<br> 功能：72和弦、藍芽、MMS、紅外線、GPRS、MP3及MPEG4播放&#13;<br> 記憶體：可用1.8MB（支援MemoryStickDuo）&#13;<br> 備用時間：295小時&#13;<br> 通話時間：11.5小時（GSM）/2.5小時（UMTS）&#13;<br> 體積：98.5×54.5×29mm&#13;<br> 重量：144g&#13;<br> 查詢：82038863（SonyEricsson）</p></body></html>