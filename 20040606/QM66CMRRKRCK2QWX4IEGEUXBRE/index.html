<html><header><meta charset="utf-8"><title>自爆被譏肥佬曾想跳樓<br>攬胡杏兒阿Sam豔福無邊</title></header><body><h1>自爆被譏肥佬曾想跳樓<br>攬胡杏兒阿Sam豔福無邊</h1><p>許冠傑昨晚舉行首場復出演唱會時，趁機向歌迷盡訴心聲，還打趣指退隱期間被雜誌偷拍指他是肥佬後，感到十分痛苦，更欲跳樓尋死，幸好關公入夢勸止，才令他決定積極做人，舉行演唱會鼓勵香港人。昨晚阿Sam可謂豔福無邊，有胡杏兒及李香凝等靚女陪唱，還不停親吻女歌迷。</p><p>許冠傑昨晚在紅館為其復出演唱會拉開序幕，他在台上透露曾有雜誌偷拍其照片並指他是肥佬時，令他感到人生已走到絕路，竟產生尋死的念頭。<br> &#13;<br> <spanclass>崇拜貓王 &#13;<br> 阿Sam說：「我諗過好多方法死，最後諗跳樓，重揀咗我人生最璀璨時住嘅蘇屋邨，諗住第二日飲埋杯奶茶就去跳，點知嗰晚發夢見好多人叫我唔好死，我冇理，照跳，跌到落八樓時，關公出現抱住我，叫我唔好跳，又收我做契仔，又上埋我身，我第二日起身成個人都好積極，Ba叔叫我開演唱會，幫市民帶啲歡樂，多謝大家將我由深淵裏面拉返出嚟。」說罷阿Sam請出兩名契女幫忙獻花給觀眾，他則獻唱《梨渦淺笑》及《錫晒你》，還邊唱邊親吻觀眾。&#13;<br> 後來阿Sam兩度在台上跣腳，他自己亦忍不住說：「今日好多蝦碌，人生唔能夠太美滿，係要窒窒吓先過癮。」獲大班靚女藝人胡杏兒、李香凝及Sam'sAngel等任嘉賓的他，其間又攬又錫胡杏兒，又多次親吻台下的女歌迷，可謂豔福無邊。&#13;<br> 演唱會其間阿Sam又以貓王造型示人，他說：「我瘋狂崇拜貓王，佢啲歌迷好忠心，佢死時買咗佢演唱會飛嘅歌迷都唔退飛，留嚟做紀念，唔知大家對我會唔會咁忠心，貓王肥到三百五十磅都好多人支持，如果我二百二十磅有冇人支持我呀？」博得全場拍掌後，阿Sam表示減肥十分辛苦，故八月加場便不會再減。<br> &#13;<br> <spanclass>長子伴奏 &#13;<br> 後來同樣以貓王造型示人的許冠英出場與阿Sam合唱，許冠英又獨唱兩首歌，他表示常被人叫錯許冠文或許冠武。&#13;<br> 而阿Sam長子懷恩彈結他為父伴奏獻唱《鬼馬雙星》時，阿Sam表示自己年紀大，玩搖滾音樂十分危險，現場即有一名醫生打扮的外籍人士及中國護士出場為他量血壓，十分搞笑。後來阿Sam脫去帽子，原來他剪了一個和懷恩一樣的椰殼頭，十分新潮。&#13;<br> 阿Sam又講述了他與李小龍的一段情誼，隨即請出李香凝合唱《SomewhereOutThere》，李香凝唱罷該曲後以不純正的廣東話說：「好多謝香港嘅朋友咁支持我爹哋。」之後許冠文出場表演楝篤笑，大鬧政府及董建華。&#13;<br> 此外，張堅庭的表哥茶餐廳於昨晚十一時多，在紅館門外拉開橫額，表示為支持歌神，觀眾可憑票尾到其店換取免費奶茶。</spanclass></spanclass></p></body></html>