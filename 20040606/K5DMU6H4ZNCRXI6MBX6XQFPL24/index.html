<html><header><meta charset="utf-8"><title>四年前冠軍傷眼又損手<br>城城排位賽輸畀林志穎</title></header><body><h1>四年前冠軍傷眼又損手<br>城城排位賽輸畀林志穎</h1><p>郭富城赴上海參加賽車，在昨日的排位賽中，城城可能因眼傷而影響表現，在三十一部參賽車中，排第二十三位，又擦傷手指，其成績較排在二十一位的林志穎遜色。　記者胡比上海直擊</p><p>郭富城應邀到上海出席「雷諾方程式挑戰賽」，昨日他與林志穎、雷冠賢、盲亨之子詹家圖、馬清揚和鄒世龍等先來一場排位賽。<br> &#13;<br> <spanclass>趕回港拍片 &#13;<br> 四年前曾在意大利奪這項比賽冠軍的城城，今次排位賽成績卻麻麻，未知是否與拍戲時遭插傷眼睛，尚未痊愈有關，在三十一架參賽車中，他排第二十三位，而林志穎排二十一位、雷冠賢排十三位，鄒世龍排第十位，成績最好的香港參賽者是排第四位的李萬祺。&#13;<br> 城城說：「成四年冇賽過，一落場就要開到咁高速，雖然戴咗頭盔同眼罩，但始終入到風，搞到隻受傷嘅眼鬼死咁痛。轉波嗰陣因為太用力，重擦傷手指，今次嚟上海我都係落場練咗幾次，雖然排位成績唔算好，但我覺得已經做到理想效果，聽日（即今日）正式比賽時，希望可以賽好啲啦。」&#13;<br> 由於城城賽車後，要趕回港拍攝杜琪峰的《柔道龍虎榜》，所以不會在內地逗留太久，他說：「今次導演好好人，喺趕戲中途都肯放我參賽，所以一比完賽我就歸心似箭，要快啲返去開工。」<br> &#13;<br> <spanclass>場地難度高 &#13;<br> 林志穎昨日在排位賽中表現比城城好，他以普通話回答說：「這場地難度很高，轉彎時要很高速，要盡量將部車駕得穩定，我怕明天正式比賽時，會有意外發生。」&#13;<br> 原來林志穎剛從北京參加完賽車拉力賽，他笑說：「這個比賽原本很順利，但比賽中途卻發生意外，要下車補輪胎，所以不能完成整個賽事。下星期五我會到香港宣傳《天龍八部》，因亞視購了這劇。」</spanclass></spanclass></p></body></html>