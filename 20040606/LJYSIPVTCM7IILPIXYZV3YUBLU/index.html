<html><header><meta charset="utf-8"><title>煲碟王：奧斯卡猛片《懸河殺機》<br>三猛男演技大角力</title></header><body><h1>煲碟王：奧斯卡猛片《懸河殺機》<br>三猛男演技大角力</h1><p>呢個星期新返嘅幾隻DVD影碟中，最值得注意都要數劇情片《懸河殺機》，雖然欠缺千萬特技畫面，但憑着劇中演員精湛嘅演出，戲味濃厚，獲得唔少獎項，劇中追尋真兇時線索疑幻疑真，更令人睇得特別投入緊張，睇慣打打殺殺嘅動作片，轉吓口味，《懸河殺機》會係一個唔錯選擇。&#13;<br>&#13;<br>記者：許福合</p><p>其實《懸河殺機》一片已經先後獲得多個電影獎項，而喺最近嘅奧斯卡中，曾經被4次提名最佳男主角嘅辛潘，終於一償心願，憑《懸》片中出色演出，奪得最佳男主角一獎，令《懸》對影迷更加有吸引力。</p><p><spanclass><fontstyle>小說改編故事緊湊  &#13;<br> 好戲當然要有好劇本，《懸》故事根據DennisLehane同名小說改編而成，劇中故事發展緊湊，能唔能夠發揮原著本色就要睇導演功力，《懸》片導演都屬猛人，奇連伊士活是也，整體上戲中前三分一用嚟鋪排故事發展，而後半則屬戲中精髓，劇情亦較為緊密，對未睇過故事大綱嘅人，要喺頭30分鐘跟住故事就唔係咁容易，不過稍後睇落就會自自然然明瞭前半部故事，所以要睇此片，奉勸各位先做好身邊瑣事坐定定睇，免得浪費一套好片。</fontstyle></spanclass></p><p><br> &#13;<br> <spanclass><fontstyle>兒時悲劇成導火線  &#13;<br> 至於故事發展，一開始就由劇中三名主角占美（辛潘飾）、戴夫（添羅賓斯飾）及桑（奇雲貝根飾）講起，三人經常喺街邊留連，一日戴夫被拐帶侵犯，逃出後一直認為占美同桑沒有盡力救他，三人關係日漸疏遠，直至25年後，占美大女兒姬蒂被謀殺，占美誓言報復，而桑剛好係調查此案嘅警探，戴夫更因為曾受傷成為頭號嫌疑犯，甚至不獲妻子信任。占美不顧友情報仇，而桑則不斷努力調查，最後占美能否成功報仇，而真兇又是誰呢？</fontstyle></spanclass></p><p><br> &#13;<br> <spanclass><fontstyle>演技比拼最為吸引  &#13;<br> 《懸》一片雖然改編自小說，不過故事內容無乜突出之處，睇咗大半都應該估到真兇誰屬，所以唔應該以偵探片角度來睇此片，反之《懸》片最值得欣賞都數到三名男主角實力派嘅演技，最佳男主角辛潘自然毋容置疑，即使添羅賓斯同奇雲貝根亦有唔錯發揮，尤其飾演戴夫嘅添羅賓斯絕對可媲美辛潘，劇中戴夫因為兒時遭遇，表情行為都有啲異常，難度甚至比占美一角還要高，所以即使轉換角度，以欣賞演技嘅心態看此片，亦有一番味道。</fontstyle></spanclass></p><p><spanclass><fontstyle>特別收錄  &#13;<br> 《懸》片DVD內嘅特別收錄唔多，只有一些包括辛潘在內嘅訪問，想知道多啲《懸》片拍攝「內幕」，就絕唔可以錯過。</fontstyle></spanclass></p></body></html>