<html><header><meta charset="utf-8"><title>Boy'Z講拆夥　講到亂晒龍<br>Steven自稱叩頭認錯求解凍</title></header><body><h1>Boy'Z講拆夥　講到亂晒龍<br>Steven自稱叩頭認錯求解凍</h1><p>組合Boy'Z成員張致恆（Steven）因傳與傅珮嘉拍拖而遭公司雪藏，前晚Boy'Z演出音樂會時，Steven騰雞得不停開口夾着脷，更自爆衰懶散掛住瞓，更曾向經理人霍紋希叩頭認錯才得以解凍。</p><p>傳與傅珮嘉拍拖而觸怒唱片公司的Boy'Z成員張致恆，有報道指他瞞着唱片公司英皇找傅珮嘉為其新歌《情迷百老匯》填詞，令公司大為震怒，有意把Boy'Z拆夥及雪藏Steven，然而前晚Boy'Z與鄭希怡（Yumiko）及張敬軒出席九龍灣國際展貿中心的《聯fan所頭號約會音樂會》時，Steven一邊表示擔心遭雪藏，一邊卻演唱《情》曲。<br> &#13;<br> <spanclass>安排由朝瞓到晚 &#13;<br> 前晚演唱會上，Boy'Z的經理人霍紋希（Mani）去到監場，Steven在表演及訪問期間，雙眼一直望着Mani，表現緊張，接受訪問時他還向記者自數罪狀，他說：「我衰懶，唔夠積極，鍾意瞓覺唔返學。」在旁的Mani即寸他說：「嚟緊你大把時間瞓。」Steven問Mani將有甚麼工作，她說：「安排你朝早、晏晝同夜晚瞓覺。」&#13;<br> Steven雖否認Boy'Z拆夥，又稱自己是去進修而非被雪藏，但他卻屢次講錯話，一時說這次是Boy'Z最後一次演出，一時又說：「驚拆夥㗎，公司將我解凍，唔係，係雪藏。」<br> &#13;<br> <spanclass>希望一聲解凍 &#13;<br> 然後Steven又說：「希望公司『口雪』一聲將我解凍。」Mani及唱片公司同事聞言均不斷搖頭，Steven還自爆因自知太懶而曾向Mani叩頭認錯，但Mani即反問：「邊有呀？」Steven更稱拍拖選擇女友要先問Mani。&#13;<br> 而同場的Yumiko被問到知否師弟Steven衰瞓覺時，她笑說：「我寧願唔瞓覺啦，希望Mani唔好畀佢瞓，Steven都應該生性啲。」&#13;<br> 採訪：李珮洳　攝影：陳慧安</spanclass></spanclass></p></body></html>