<html><header><meta charset="utf-8"><title>新車速報：日產PrairieHighwayStar<br>新版裝備更齊全</title></header><body><h1>新車速報：日產PrairieHighwayStar<br>新版裝備更齊全</h1><p>家庭式MPV近年大行其道，而在一眾同級車之中，大多採用一般房車式車門設計，惟獨呢款日產Prairie卻用上大型MPV嘅雙趟門配搭，兼且左邊重附有電動組合；而新版除備有全車原廠HighwayStar包圍外，重追加有車尾泊車感應器，以及全套高級透氣真皮座席等配備，予人倍感愜意舒適，好切合一部家庭MPV嘅應有個性呢！&#13;<br>&#13;<br>記者、攝影：陳偉林　ImageGirl：Sylvia</p><p><br> &#13;<br> 日產Prairie響芸芸同級車款中，要突圍而出並不容易；因而佢有嘅標準裝備，早就包括有左右雙趟門，還有可作兩截式開合嘅掀背尾門配搭，完全切合日常一家大細出外遊玩及購物用㗎！</p><p><spanclass><fontstyle>HighwayStar包圍　出眾見動感  &#13;<br> 再者，原車早就加裝有同廠出品嘅HighwayStar大包圍，予人倍見動感及活力之餘，新車重追加有車尾泊車感應器，匹配埋高聚焦頭燈，又有尾定翼連High-mount煞車燈，重有新增車窗雨擋組合，配套可謂盡善盡美。</fontstyle></spanclass></p><p><br> &#13;<br> <spanclass><fontstyle>透氣皮椅　坐得舒服愜意  &#13;<br> 至於座艙嘅三排七座位配搭，重改換上乘坐更愜意舒適嘅透氣真皮設計，車廂空間既寬敞，而座椅間重可以相互組合成卧鋪，又或者將中排椅背收摺成桌几，後排還可以整幅放平，令尾廂載物空間倍增㖭！&#13;<br> 設備方面，除電窗、電鏡及雙天窗外，重有原廠前後恒溫冷氣同空氣過濾裝置，以及10碟CD高級音響同前後獨立照明㗎！</fontstyle></spanclass></p><p><br> &#13;<br> <spanclass><fontstyle>底盤穩妥　帶出高安全性  &#13;<br> 新車沿用一台2.0公升直4偈，匹配原廠HyperCVT無段變速軚自動波箱，操作輕鬆自在，而輸出又見平均富韌度，好切合日常需要呢！再者，一套穩紮底盤結構，拐彎平穩又見循迹性高，加上原廠備有ABS、BrakeAssist同EBD裝置，當遇有緊急情況時，重給人有收放自如嘅可靠感呢！</fontstyle></spanclass></p><p><br> &#13;<br> <spanclass><fontstyle>記者評語：新裝獨特吸引  &#13;<br> 新車加有原廠HighwayStar包圍有型吸引之餘，多功能配套重好切合一部MPV嘅身份；一台2.0公升偈韌力十足輸出平均外，匹配一套CVT軚式自動波，加速順暢自然，令駕駛變得更輕鬆自在。&#13;<br> &#13;<br> <spanclass><fontstyle>Sylvia評語：增設備更舒適  &#13;<br> 呢部新版日產Prairie，包裝好有活力感之餘，加上前後三排座椅皆改換上透氣真皮椅，坐得貼服又愜意之餘，左右雙趟門配搭，除方便上落外，原車更新增有窗簾同車窗雨擋，給人有多一份心思縝密感呢！</fontstyle></spanclass></fontstyle></spanclass></p><p><spanclass><fontstyle>日產PrairieHighwayStar  &#13;<br> 引擎：1998cc直4DOHC&#13;<br> 馬力：147ps/6000rpm&#13;<br> 扭力：20.2kgm/4000rpm&#13;<br> 傳動：無段變速CVT自動波，前輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）鼓式（ABS）&#13;<br> 輪胎：185/65R15ToyoTranspathJ30&#13;<br> 尺碼：4575×1695×1630mm&#13;<br> 軸距：2690mm；車重：1520kg&#13;<br> 平均耗油：13.0km/L&#13;<br> 新車售價：$189,800&#13;<br> 車輛提供：合誠汽車（23688235）</fontstyle></spanclass></p></body></html>