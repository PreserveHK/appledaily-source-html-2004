<html><header><meta charset="utf-8"><title>精明消費：運動服展銷三折起<br>人日齊去新城市掃貨</title></header><body><h1>精明消費：運動服展銷三折起<br>人日齊去新城市掃貨</h1><p>踏入猴年嘅體壇活動認真多籮籮，計有四年一度的雅典奧運會及歐洲國家盃等盛事，世界盃又開始踢外圍賽，差不多各項田徑運動都有份參與，新城市8展銷場今日開始就食住今年的體壇大事，特別搞咗個平價運動展銷場，adidas、Fila、Timberland等運動名牌通通有「出席」，全場貨品都係三折起，不妨趁住今日係「人日」，買番幾件送給自己當生日禮物喇！&#13;<br>&#13;<br>記者：何善華　攝影：梁翠妍&#13;<br>Model：Chrisie&amp;Low（SunSpot）</p><p><spanclass><fontstyle>女裝部  </fontstyle></spanclass></p><p><spanclass><fontstyle>NewBalance732運動鞋  &#13;<br> 黑紅顏色兩間設計，夠sharp夠搶眼，鞋跟特別設計針對扁平足人士需要。橡筋鞋頭易於穿上，同時用魔術貼緊貼腳跟位置，鞋側位大大隻「N」字，識貨之人一看就知係NB，款式唔老土。</fontstyle></spanclass></p><p><spanclass><fontstyle>Timberland衞衣  &#13;<br> 想着衫着得好睇，揀番件衞衣就最易襯，寬身空間最適合唔鍾意show身材的女士，Timberland字樣刻在心口，衫腳有橡筋位防止扯鬆。</fontstyle></spanclass></p><p><spanclass><fontstyle>NewBalance外套  &#13;<br> 打波前梗係要做熱身運動warm-up喇，一向甚少出產外套的NB系列一樣可大派用場，寶藍色長袖毛冷質料可保暖，拉鏈設計，就算唔係做運動都可以着出街襯。</fontstyle></spanclass></p><p><spanclass><fontstyle>adidasT-shirt　Fila抓毛褲  &#13;<br> 快踏入二月，又係春回大地的季節；各位女士們又要開始換季買番啲短袖衫，粉紅T-shirt配淺藍色褲夠搶眼之餘，配搭又襯到絕，Fila抓毛褲內有冷毛設計，暖入心窩，陣陣涼風吹埋唔會凍僵，兩件加埋唔使兩嚿水，抵買之選。</fontstyle></spanclass></p><p><spanclass><fontstyle>大褸及背囊部  </fontstyle></spanclass></p><p><spanclass><fontstyle>Fila運動大褸  &#13;<br> 做完運動梗係唔可以俾涼風入侵，有件Fila大褸就「無有怕」，全藍色純棉質料夠晒暖，拉鏈設計可以保護頸部位置，最啱着埋去戶外打波。</fontstyle></spanclass></p><p><spanclass><fontstyle>adidas運動背囊  &#13;<br> 墨綠色adidas輕便型背囊，不論踢波或行山都啱用，大小兩袋拉鏈裝備裝乜都得，袋內有暗格裝置，而袋側有鈎位可掛鎖匙、指南針等，用途多多經濟又實用。</fontstyle></spanclass></p><p><spanclass><fontstyle>男裝部  </fontstyle></spanclass></p><p><spanclass><fontstyle>Timberland長袖Polo衫  &#13;<br> 半價開倉Timberland長袖Polo衫絕不老土，連領口全灰色設計平民大方，衫袖有透氣孔位，打波唔會焗到成身汗。</fontstyle></spanclass></p><p><spanclass><fontstyle>Fila高爾夫Polo恤  &#13;<br> 雖然話係Golf專用衫，紅間條Fila短袖Polo恤一樣可以出席各大小體育活動，米白顏色夠高尚，藍色反領口設計襯白色，一絕。</fontstyle></spanclass></p><p><spanclass><fontstyle>adidas跑步外套adidas四個骨褲Head跑鞋  &#13;<br> 打籃球唔鍾意着得「懶」專業，全身都係NBA套裝的話，自由配搭adidas黑色外套加四個骨運動褲亦配襯得宜，外套袖邊及領口內側有螢光黃間條設計，夠sharp顏色唔死板，adidas中size運動褲亦可當fashion，插袋超型！Head白色跑鞋唔使綁繩，方便易着，鞋側有雙間藍線條，鞋身有特別透氣孔設計，跑步時更舒服。</fontstyle></spanclass></p><p><spanclass><fontstyle>Timberland短袖Polo恤Fila斜孭袋  &#13;<br> 一身輕便Polo恤夠醒神，Timberland藍色短袖衫不落俗套，襯埋個Fila紅色斜孭袋，孭帶長短可隨意調校，打波做運動最適合盛載運動衣物或私人物品。</fontstyle></spanclass></p><p><spanclass><fontstyle>鞋履部  </fontstyle></spanclass></p><p><spanclass><fontstyle>Timberland經典爬山Boot  &#13;<br> 買Timberland唔一定得帆船鞋，爬山Boot的質素都有番咁上下，黑色鞋身兼用上橡膠作鞋底，減少回震，狗牙鞋底，行山遠足時雙腳更加貼地，防止拗柴，七孔穿繩設計四平八穩，絕對係爬山人士的恩物。</fontstyle></spanclass></p><p><spanclass><fontstyle>NewBalance574跑鞋  &#13;<br> 唔少潮流版同事都話NB系列的「574」最襟着同埋最舒服貼腳，備有防震功能，黃色綁繩設計夠classic，鞋側兩邊都有個大N字，硬膠鞋底即使行石屎地都唔會磨爛，跑步晨運亦可。</fontstyle></spanclass></p><p><spanclass><fontstyle>運動用品減價周  &#13;<br> 地址：沙田新城市廣場一期8樓801?05號店舖&#13;<br> 電話：26849175&#13;<br> 日期：即日至2月4日</fontstyle></spanclass></p></body></html>