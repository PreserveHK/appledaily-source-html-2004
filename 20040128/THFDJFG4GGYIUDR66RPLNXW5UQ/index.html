<html><header><meta charset="utf-8"><title>思琦抱病結婚三條褲打底</title></header><body><h1>思琦抱病結婚三條褲打底</h1><p>楊思琦、蔡子健和康華等昨日在清水灣一中學為無綫新劇《鴨寮下的金蛋》開工，思琦和蔡子健拍攝一場結婚戲，思琦前日凌晨因患感冒而需工作人員陪她往醫院看急症，但昨日她仍頂硬上開工。<br> &#13;<br> <spanclass>子健怕接吻傳菌 &#13;<br> 思琦昨日穿上低胸婚紗，但因抱病在身，故不用埋位即披上厚褸保暖。思琦說：「我嗰日去睇症，當時醫生話我感冒，子健嗰日都有打電話叫我男友嚟醫院接我走。」思琦昨日在性感婚紗下做足保暖，她說：「我着咗三條褲打底，婚紗前後都貼咗暖包。」問思琦生病，男友李永豪可心痛，她說：「佢擔心㗎，我今朝都屙咗三、四次，唔知係咪感冒菌入腸。」&#13;<br> 此外，子健對生病的思琦關懷備至，除了為她遞外套外，還整理頭紗，他說：「我之前重同佢拍咗場接吻戲，都驚會傳染，呢一吻都算『致命一吻』。」&#13;<br> 採訪：駱華齡　攝影：陳慧安</spanclass></p></body></html>