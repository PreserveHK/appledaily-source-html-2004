<html><header><meta charset="utf-8"><title>住家菜：<br>賣相質感似鮑魚大海螺煲炒兩食</title></header><body><h1>住家菜：<br>賣相質感似鮑魚大海螺煲炒兩食</h1><p>今天是「人日」，人人生日的日子，當然要好好慶祝一番，但要食得好，不一定要用名貴材料來做菜。今次便教大家用一種跟鮑魚很相似，但價錢平一大截的海鮑來煮一湯一餸。罐頭海鮑一開即用，不用特別加工，易煮、經濟又好食。&#13;<br>&#13;<br>記者：謝翠玲　攝影：陳盛臣</p><p>今次用來做兩味菜式的主角海鮑，其實不是真正的鮑魚，而是一種來自智利特有的大海螺，跟一般平日用來煲湯的螺頭外形不同。原隻大海鮑白淨圓滑，質感腍滑，煮熟後用來切薄片加上湯蠔油芡汁上碟的話，跟真正的鮑魚幾可亂真。</p><p><spanclass><fontstyle>滋陰養顏  &#13;<br> 而海鮑除了質感似鮑魚，本身也是滋陰養顏的食品。這種海鮑最常見是用來煲湯，煲出來的湯水會帶有點點膠質，味道非常濃郁，不知道的話，會以為是用鮑魚煲的湯水。而撈出的湯料海鮑可切片蘸豉油食用，但人日菜式又怎可以如此單調，所以海味店主持人Macy便想出以惹味的XO醬，將這湯料簡單加工，炮製出有心思又經濟的菜式。而這種食法除了適用於海鮑，也適用於罐頭鮑或是其他質感類似的材料。</fontstyle></spanclass></p><p><spanclass><fontstyle>XO醬炒海鮑角  &#13;<br> 自製價：$10/4人份量&#13;<br> &#13;<br> <b> 用咩料</b> &#13;<br> 海鮑（煲湯料）	2隻&#13;<br> 豆苗	半斤&#13;<br> 蒜頭	１粒&#13;<br> XO醬	１湯匙&#13;<br> 蠔油	1湯匙&#13;<br> 豉油	1茶匙</fontstyle></spanclass></p><p><br> &#13;<br> <b> 小貼士</b> &#13;<br> 罐頭海鮑已熟，只要略炒即可。&#13;<br> &#13;<br> <b> 好易做</b> &#13;<br> 1將煲完湯的海鮑取出，切成鮑角形狀，以一口大小為準。&#13;<br> 2將豆苗灼熟，或以蒜頭炒香，加少許鹽調味，先放碟上。&#13;<br> 3用少許油，以蒜茸起鑊，把海鮑角爆香，加入蠔油、豉油和XO醬炒勻即成。</p><p><br> &#13;<br> <spanclass><fontstyle>海鮑煲雞湯  &#13;<br> 自製價：$115/4人份量&#13;<br> &#13;<br> <b> 用咩料</b> &#13;<br> 罐頭海鮑	1罐（2隻）&#13;<br> 雞	1隻&#13;<br> 西施骨	1斤&#13;<br> 陳皮	1片&#13;<br> 雪耳	半両</fontstyle></spanclass></p><p><br> &#13;<br> <b> 小貼士</b> &#13;<br> 因為湯中會帶有膠質，所以要間中攪一下以免黐底。&#13;<br> &#13;<br> <b> 好易做</b> &#13;<br> 1將西施骨洗淨、切件，放入滾水中出水，將血水和碎骨清出。雞可留皮或去皮，原隻或斬件出水。&#13;<br> 2將海鮑原隻放入熱水中，出水至再滾起即可撈起備用。&#13;<br> 3雪耳浸軟發大。陳皮浸水，刮囊。將所有材料放入熱水中，先以大火煲至滾起，轉中細火煲三小時，最後加鹽調味即可。</p><p><br> &#13;<br> <spanclass><fontstyle>海鮑價錢相宜  &#13;<br> 罐頭海鮑比較經濟方便，只賣$50/罐。&#13;<br> 如果想讓菜式顯得矜貴，可用上真正罐頭鮑魚，做法跟用海鮑煮法一樣。罐頭鮑以南非的最靚，價錢當然也就較高，約$330/罐。</fontstyle></spanclass></p><p><br> &#13;<br> 示範：恒興行MacyLiu&#13;<br> 地址：上環高陞街19號&#13;<br> 電話：25407721</p></body></html>