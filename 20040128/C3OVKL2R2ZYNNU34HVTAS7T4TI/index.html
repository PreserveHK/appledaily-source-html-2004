<html><header><meta charset="utf-8"><title>數碼影音：<br>蘋果價掃DC熱賣薄芒王平$1,000</title></header><body><h1>數碼影音：<br>蘋果價掃DC熱賣薄芒王平$1,000</h1><p>今日係初七人日，意即人人生日咁解。有見及此，《數碼影音》特別搜括一堆市面熱賣緊嘅DC，再以抵玩「蘋果價」介紹畀讀者，等大家𢭃完利是，以超筍價掃番部至愛靚DC，開開心心過人日。其中更包括SONY近日熱賣嘅薄機大芒王T1，比行貨價足足平成千蚊，讀者只需手持今日本版，到下列店舖即可享有超着數嘅「蘋果價」優惠。&#13;<br>&#13;<br>記者、攝影：許福合　ImageGirl：Mandy</p><p>成日話SONY部T1好Hit，其實除咗因為掛咗SONY招牌、坐擁大量Fans外，睇外形設計實在好吸引，2.5吋巨芒就最搶眼，難怪一推出就成人氣產品。雖然T1用上510萬像素CCD，但大眾化路線跟同期幾部500萬像素相機，價錢就有一定差距，賣到$4,390，唔少用家都喊貴，今日呢個超低價就擺明益讀者，只要$3,380就可以拎走慢慢玩！不過入貨前就要提醒各位，呢次優惠只限水貨機，星期六有貨，限售30部，不過用落分別不大，不過日文Menu未必人人啱用，幸好店舖提供中文使用指南，要上手一樣容易。</p><p><spanclass><fontstyle>T1Profile  &#13;<br> 感光元件：510萬像素SuperHADCCD&#13;<br> 光學變焦：3倍&#13;<br> 儲存：MSDuo?DuoPro&#13;<br> LCD：2.5吋&#13;<br> 體積：91×60×21mm&#13;<br> 重量：155g</fontstyle></spanclass></p><p><spanclass><fontstyle>A1進階玩法防手震  &#13;<br> 對於專業玩家，自然追求功能較全面機種，KonicaMinolta嘅A1就正可滿足玩家要求，解像度達到500萬像素，光學變焦達到7倍，另外更有多項獨特功能，如Anti-Shake手震補償及3DAF對焦系統，於其他品牌嘅頂級機種中亦甚少見到。A1拍攝時更特別靈活方便，使用可旋轉LCD，並且可往上翻轉，而電子觀景器亦可以上下轉變角度，用家拍攝時自然更可得心應手！</fontstyle></spanclass></p><p><spanclass><fontstyle>A1Profile  &#13;<br> 感光元件：500萬像素CCD&#13;<br> 光學變焦：7倍&#13;<br> 儲存：CF&#13;<br> LCD：1.8吋&#13;<br> 體積：117×85×113.5mm&#13;<br> 重量：560g</fontstyle></spanclass></p><p><spanclass><fontstyle>IXYDigital30機身輕巧  &#13;<br> 要揀部輕巧型數碼相機，除咗T1之外，CanonIXYDigital系列亦甚具名氣，配合廣告攻勢，IT界知名度甚高，不過最令用家印像深刻都係其金屬感強，輕且薄嘅機身，規格唔算最頂級，不過勝在實用，呢部IXYDigital30有效像素320萬，晒3R或4R相都冇問題，去旅行影相就最啱用！買機嘅時候會跟張原廠16MBSD卡，《蘋果》讀者可以享有優惠價外，更免費獲得多一個相機袋。</fontstyle></spanclass></p><p><spanclass><fontstyle>IXYDigital30  &#13;<br> 感光元件：320萬像素CCD&#13;<br> 光學變焦：2倍&#13;<br> 儲存：SD&#13;<br> LCD：1.5吋&#13;<br> 體積：85×56×23.9mm&#13;<br> 重量：165g</fontstyle></spanclass></p><p><spanclass><fontstyle>A70勝在好揸手  &#13;<br> Canon旗下嘅A70，喺機身體積上比較輸蝕，但論手感，就明顯以A70佔優，尤其設有手柄更好揸手，至於規格更與IXYDigital30差唔多，相片可達320萬像素，光學變焦更有3倍，若果唔介意大同重些少，A70比IXYDigital30還要好用！隨機會跟張32MBCF，《蘋果》讀者同樣有着數，可多得一個相機袋兼享優惠價㖭。</fontstyle></spanclass></p><p><spanclass><fontstyle>A70Profile  &#13;<br> 感光元件：320萬像素CCD&#13;<br> 光學變焦：3倍&#13;<br> 儲存：CF&#13;<br> LCD：1.5吋&#13;<br> 體積：101×64×31.5mm&#13;<br> 重量：215g</fontstyle></spanclass></p><p><spanclass><fontstyle>ULTRAPRO  &#13;<br> 地址：銅鑼灣皇室堡11樓1123室&#13;<br> 查詢電話：28817052</fontstyle></spanclass></p></body></html>