<html><header><meta charset="utf-8"><title>福特FiveHundred新一代旗艦展魅力</title></header><body><h1>福特FiveHundred新一代旗艦展魅力</h1><p>福特車廠近年先後推出多款新車，除Fiesta及Fusion等車系備受追捧外，響今年年底前重會推出全新、並屬車廠新一代旗艦級車系嘅FiveHundred；新車不但賣相極具豪邁氣派，闊落車廂及出眾性能表現，更成為賣點之一。有興趣嘅車迷，不妨一齊嚟睇睇。</p><p><spanclass><fontstyle>造型獨特夠豪邁  &#13;<br> 屬新一代福特旗艦車系嘅FiveHundred，其造型可謂極具豪華轎車應有嘅氣派，除一對炯炯有神嘅頭燈，襯以附有電鍍框邊嘅鬼面罩，能將呢個特點展露出來之外，再襯以17或18吋合金胎軨組合，亦顯現出一份叫人難以抗拒嘅魅力。</fontstyle></spanclass></p><p><spanclass><fontstyle>3.0公升偈輸出強勁  &#13;<br> 廠方特別為Five-Hundred，安排一台全新嘅3.0公升V6DOHC偈作動力核心，除輸出強勁之餘，兼有低耗油量嘅特性，另外匹配一套6前速自動波或CVT無段變速自動波箱，起步加速都可有敏捷暢順嘅表現。然而，由前輪麥花臣支柱，以及後輪多連桿作組合嘅懸掛系統，輔以剛勁有度嘅底盤配搭，行車循迹性之高，亦予人莫大信心呢！</fontstyle></spanclass></p><p><spanclass><fontstyle>車廂鋪排氣派十足  &#13;<br> 至於車廂方面，FiveHundred不但可給予車上乘客充裕嘅空間感外，加上前後兩排承托力甚豐嘅高級真皮座椅，乘坐舒適性之高，實難以用筆墨去形容；加上車廂四周有瑰麗嘅桃木作修飾，望落更見氣派十足。設備配搭又見齊全，除標準嘅電窗及門邊電鏡外，另外重有高級音響及原廠冷氣組合，享受至高又愜意，當然唔少得重有多個安全氣袋，保護車上乘客安全啦！</fontstyle></spanclass></p><p><spanclass><fontstyle>小檔案  &#13;<br> 引擎：2967ccV6DOHC&#13;<br> 馬力：200ps/5650rpm&#13;<br> 扭力：27.7kgm/4500rpm&#13;<br> 尺碼：5099×1873×1527mm&#13;<br> 軸距：2867mm；車重：1652-1730kg</fontstyle></spanclass></p></body></html>