<html><header><meta charset="utf-8"><title>破產家庭獲助子女教育費</title></header><body><h1>破產家庭獲助子女教育費</h1><p>阿珊從來沒有想過，兩年前的一宗交通意外，會導致家庭出現翻天覆地的改變，她更要踏上破產之途。「我老公兩年前發生交通意外，搞到右腳骨裂，到𠵱家都未好番，呢兩年，佢一直開唔到工，情緒亦好差，一家人嘅關係都唔係咁好。」阿珊幽幽地說。&#13;<br> 三十歲的阿珊，九五年與年紀相若的丈夫結婚，兩人育有一對現年分別三歲及七歲的子女。阿珊夫婦原本各有工作，她任職文員，其夫則為貨車司機，一家四口生活尚算安穩。可惜好景不常，其夫自交通意外後便無法工作，阿珊從此要獨力挑起一家的經濟重擔。&#13;<br> 阿珊表示︰「我壓力大到幾乎晚晚都瞓唔着，兩個細路哥讀書咁多開支，左冚右冚都搞唔掂，欠落一身債。」阿珊的物業因為斷供，已被銀行收回，另她亦於上月底正式宣布破產。<br> &#13;<br> <spanclass>向僱主借糧搞破產 &#13;<br> 由於申請破產需要一筆費用，阿珊惟有向僱主借糧，連同八月份的薪金支付。「呢個月我根本冇晒錢用，囝囝嘅幼稚園學費未畀，囡囡返學要交飯錢，我重拖緊；另外，煤氣帳單又趕住找，我都唔知點算。」阿珊歎道。&#13;<br> 蘋果日報慈善基金了解阿珊的經濟困境後，即時撥款六千元，助她度過難關。&#13;<br> 捐款編號：C1511&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>