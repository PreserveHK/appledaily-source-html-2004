<html><header><meta charset="utf-8"><title>文根英為做善事勇闖雷區</title></header><body><h1>文根英為做善事勇闖雷區</h1><p>喺韓劇《藍色生死戀》入面扮演小恩熙嘅女星文根英，認真愛心爆棚。早前佢至將代言韓國學生服品牌嘅一百七十萬港元酬勞，全數捐畀韓國兒童癌症基金會。噚日佢又去咗北韓，並捐出五萬塊煤炭畀北韓人民。文根英話雖然佢第一次去北韓，四圍都見到「小心地雷」嘅警告牌，但係佢話一啲都唔驚。佢簡直係青少年嘅好榜樣！</p></body></html>