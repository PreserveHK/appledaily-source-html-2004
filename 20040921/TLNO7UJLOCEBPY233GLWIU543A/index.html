<html><header><meta charset="utf-8"><title>701收料站：莎莎隨時再起航</title></header><body><h1>701收料站：莎莎隨時再起航</h1><p>國企股噚日繼續獨領風騷，就連藍籌股都要企埋一邊。經紀黃話，好多國企股升幅甚勁，已經過晒證券行的目標價，睇嚟都係時候收割獲利。<br> &#13;<br> <spanclass>歐資行出報告唱好 &#13;<br> 零售股龍頭之一的莎莎國際（178），股價雖然高企，PE近30倍，但由於臨近國慶及十一黃金周，正是炒零售股之時，所以仍然深受投資者追捧，而噚日亦有歐資行出報告推介莎莎。&#13;<br> 莎莎的對手卓悅（653）上周公布今年6月止中期業績，盈利比舊年同期勁升53.27%，有2540.6萬元，某程度上反映呢行易搵錢，而莎莎無論規模或管理上都比卓悅為佳，所以卓悅掂嘅話，莎莎應該更掂。&#13;<br> 雖然近期地產市道回升，莎莎舖租支出亦相應增加，但因為自由行人數愈嚟愈多，十一黃金周之後，又有聖誕同新年，點計零售股都應該受惠。&#13;<br> 莎莎早排股價曾經見過3.70元高位，噚日升2.2%，收3.475元，股價雖然唔算平，但炒風一到，估計會再起航。&#13;<br> 慕容小初</spanclass></p></body></html>