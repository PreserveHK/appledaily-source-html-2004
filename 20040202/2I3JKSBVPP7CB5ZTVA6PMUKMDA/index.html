<html><header><meta charset="utf-8"><title>電腦新產品：<br>Notebook新趨勢三大廠唱好闊屏幕</title></header><body><h1>電腦新產品：<br>Notebook新趨勢三大廠唱好闊屏幕</h1><p>買筆記簿電腦除咗貪方便，隨身帶喺身邊工作之外，近年因為效能大幅提升，多媒體等娛樂功能愈加強勁，直追桌面電腦，尤其擁有部闊屏幕Notebook，無論睇戲或工作都咁啱使，睇得多，工作空間又多！最近除咗HPCompaq推出最新闊屏幕筆記簿腦R3000外，就連三星、acer等大廠亦有相關型號，睇嚟闊屏幕好有機會成為Centrino後嘅新機指標！&#13;<br>&#13;<br>記者：許福合　攝影：陳偉強　ImageGirl：Eko</p><p><spanclass><fontstyle>PresarioR3000  &#13;<br> 處理器：P4-M2.4GHz&#13;<br> 記憶體：256MB&#13;<br> 硬碟：30GB&#13;<br> 光碟機：ComboDrive&#13;<br> 顯示：Radeon9000IGP&#13;<br> 屏幕：15.4吋SWXGA+&#13;<br> 體積：14.25×11.8×1.8吋&#13;<br> 重量：3.66kg&#13;<br> &#13;<br> <b> HPHK</b> &#13;<br> 查詢電話：800938833</fontstyle></spanclass></p><p><br> &#13;<br> 與之前CompaqPresario系列，R3000喺外形上已經有唔少改變，雖然仍用上黑色機蓋，但打開後就見到轉用銀色機面配灰色鍵盤，較有新鮮感，不過最搶眼都係設有15.4吋闊屏幕，最高解像度可達1,680×1,050，睇DVD時可享受更強嘅電影感，而且工作時桌面空間更多，開多幾個軟件同時工作都可以一覽無遺。不過選用大芒就令到R3000嘅流動性降低唔少，重成3.66kg，機身比一張SD卡還要厚身，放喺屋企用還算不俗，但要拎出街用就比較吃力。</p><p><br> &#13;<br> <spanclass><fontstyle>畫質音效有水準  &#13;<br> 正當Centrino電腦成行成巿之際，CompaqPresario就反其道而行，推出一部非Centrino規格嘅R3000，用回P4-M2.4GHz及256MB記憶體，多媒體方面反更令人驚喜，選用可分享128MB記憶嘅ATIMobilityRadeon9000IGP，配上JBL喇叭，畫質音效都有不俗水準。至於網絡就提供802.11g及藍芽技術，不過要留意802.11g還未算普及，香港嘅無線熱點只支援802.11b，R3000只可留番喺屋企或辦公室無線上網。</fontstyle></spanclass></p><p><br> &#13;<br> <spanclass><fontstyle>記者意見  &#13;<br> 抵讚：闊屏幕睇戲效果一流。&#13;<br> 要彈：機身大且重，失去筆記簿電腦流動性高嘅賣點。&#13;<br> &#13;<br> &#13;<br> <spanclass><fontstyle>行家意見  </fontstyle></spanclass></fontstyle></spanclass></p><p><br> &#13;<br> <spanclass><fontstyle>闊屏幕Notebook大軍  </fontstyle></spanclass></p><p><spanclass><fontstyle>SAMSUNG珍珠白M30  &#13;<br> 最近SAMSUNG都有推出闊屏幕NotebookM30，最特別都係選用珍珠白機身，外形突出，而屏幕大小又係15.4吋，長闊比例為16:10，亦可享受到闊屏幕帶來視覺效果，加上內置咗JBL名牌喇叭，聽歌睇戲耳仔都有更佳享受。工作完成關上電腦，M30仍可播放CD及MP3CD，聽歌休息一下。要用無線網絡，M30更具備最普及嘅802.11b，只要走到設有無線熱點就可以上網，方便得多。&#13;<br> &#13;<br> <spanclass><fontstyle>SAMSUNGM30  &#13;<br> 處理器：P4-M2.66GHz&#13;<br> 記憶體：512MB&#13;<br> 硬碟：60GB&#13;<br> 光碟機：ComboDrive&#13;<br> 體積：360×279.5×44.5mm&#13;<br> 重量：3.7kg&#13;<br> &#13;<br> <b> SAMSUNG（HK）</b> &#13;<br> 查詢電話：28626008</fontstyle></spanclass></fontstyle></spanclass></p><p><spanclass><fontstyle>acerAspire2000夠慳電  &#13;<br> 近期推出筆記簿電腦大多使用Centrino規格，acer都唔執輸，有部Centrino闊屏幕電腦Aspire2000，用咗Centrino1.6GHz處理器，效能高之餘，就更為慳電，出外使用都唔使擔心電量，而且機身使用鋁合金，更為硬正耐用，另外用家亦可隨時用DVD-R燒錄，重要資料就有更佳保護。&#13;<br> &#13;<br> <spanclass><fontstyle>Aspire2000  &#13;<br> 處理器：Centrino1.6GHz&#13;<br> 記憶體：512MB&#13;<br> 硬碟：60GB&#13;<br> 光碟機：2×DVD-RW&#13;<br> 體積：360×27×28mm&#13;<br> 重量：3kg&#13;<br> &#13;<br> <b> acer（HK）</b> &#13;<br> 查詢電話：25280233</fontstyle></spanclass></fontstyle></spanclass></p></body></html>