<html><header><meta charset="utf-8"><title>福特FocusCosworth有望2006年登場</title></header><body><h1>福特FocusCosworth有望2006年登場</h1><p>最近外國方面有消息傳出，指福特汽車現正密鑼緊鼓為Focus車系，研製更高層次嘅Cosworth版本，並有望於2006年初登場。&#13;<br> 從預想圖中可以睇到，全新FocusCosworth係以三門掀背版本示人，另外廠方又為其換裝上全新車頭及車尾泵把連整流器、車身兩邊裙腳、大口徑跑車合金胎軨及尾定翼組合等等，令人一望而知佢係一部不可小覷嘅辣車；至於車廂方面，則暫時未有關於呢方面嘅資料，但一般相信車廂鋪排會以跑車化為主，當然跑車化座椅設計，更成不可或缺嘅組合啦！&#13;<br> 引擎配搭方面，消息指新車極有可能會以一台2.0公升Turbo偈作動力核心，馬力輸出狠辣有勁之餘，FocusCosworth更會配用AWD四驅系統，路面循迹表現絕能予人十足信心。但一切仍有待廠方公布有關資料後，方可作實。&#13;<br> 有興趣嘅車迷，不妨留意新車嘅確實推出日期喇！</p></body></html>