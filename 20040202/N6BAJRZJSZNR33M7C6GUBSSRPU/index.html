<html><header><meta charset="utf-8"><title>　　民建聯港島直選危危乎 - 李八方</title></header><body><h1>　　民建聯港島直選危危乎 - 李八方</h1><p>喺區選慘敗嘅民建聯副主席葉國謙噚日出席一個元宵活動，佢斬釘截鐵話一定會選，重話民建聯下月二十同二十一號會搞個路向營，傾黨未來方向，到時就知佢透過乜嘢途徑參選，功能組別同地區直選都有可能。&#13;<br> 葉國謙路向未明，但係范徐麗泰十成十會參加港島直選，范太講到明唔會同民建聯做協調，睇嚟民建聯想喺港島贏兩席，真係危危乎。&#13;<br> 講番噚日個元宵節活動，唔少高官貴人都有出席助興，最鍾意出澄清嘅行會大紅人梁振英又向港台發炮，話港台係由納稅人出錢營運的電台，所以唔好剩係識搞音樂頒獎禮等較商業化嘅活動，亦應多進行《基本法》宣傳同教育工作喎。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>