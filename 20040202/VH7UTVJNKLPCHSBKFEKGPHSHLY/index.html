<html><header><meta charset="utf-8"><title>　　經江澤民辱罵女記者有運行 - 李八方</title></header><body><h1>　　經江澤民辱罵女記者有運行 - 李八方</h1><p>全世界都講緊選舉，美國唔使多講，人哋已經係成熟嘅民主強國，台灣自己精采，香港就未見曙光。台灣選總統三月就舉行，所以全亞洲都想睇吓阿扁今次出乜嘢橋打敗連宋配。&#13;<br> 有線電視靚女張寶華舊年訪問過李登輝之後，原來都想訪問連戰同宋楚瑜，一直唔成功，有一次佢同一位好有江湖地位嘅老人家講起呢件事，點知對方馬上寫咗張條子畀佢，叫佢攞去搵宋楚瑜，有好消息。&#13;<br> 寶華話佢起初都係半信半疑，估唔到宋營一收到來信，第一時間答應採訪，開心到寶華不得了。&#13;<br> 搞掂咗宋楚瑜，連戰亦開始有興趣，就係咁，藍營兩個候選人都順利做到訪問，二月三日有得睇，寶華曾遭江澤民當面辱罵，話佢sometime賴依芙（唔係八方英文水，係老江當日確實講少咗個s字），寶華從此行大運，江澤民真係好腳頭。&#13;<br> （圖）張寶華難得訪問到連戰，梗係要影張合照留念啦。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>