<html><header><meta charset="utf-8"><title>首開腔談官司<br>華仔：借錢就應該還</title></header><body><h1>首開腔談官司<br>華仔：借錢就應該還</h1><p>劉德華年初開始與所屬的加際唱片互相興訟，華仔昨首次為事件開腔，他說：「我冇理所有嘢，交晒畀律師搞，律師都話理解唔到佢想告乜，𠵱家等律師同對方書信來往。」加際日前遭華仔好友余偉國的公司申請清盤，問華仔若唱片公司結業，其唱片約有何打算？他皺着眉說：「我唔知，其實問人借錢就應該還，之後好好哋做我隻唱片咪得囉，之前又話二月會出，十一月嘥咗我兩個禮拜，二月又嘥我兩個禮拜，究竟重想唔想出呢？最重要係工作精神同誠信，講過乜就要做乜先得㗎。」<br> &#13;<br> <spanclass>自覺婦人之仁 &#13;<br> 華仔事後補充覺得有人利用跟他的關係，誤導別人跟加際合作，他說：「好似大耳牛（李安修的公司）係為咗幫我，而趙增熹又計平咗幫佢哋做唱片，余偉國又好平咁幫手拍MV，唔好利用我個名誤導人囉，我唔想大家以為『幫華仔』，點知唔開心囉。」&#13;<br> 問華仔可聯絡過加際負責人伍曼英？他說：「佢唔覆我哋，之前一直想搵佢傾二月出碟嘅宣傳問題，佢都唔開會，搵唔到人。」&#13;<br> 華仔連續兩年官非纏身，問他可有研究過原因？他戚着眉說：「我覺得我婦人之仁囉，哈哈。」&#13;<br> </spanclass></p></body></html>