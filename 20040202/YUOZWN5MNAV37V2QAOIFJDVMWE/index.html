<html><header><meta charset="utf-8"><title>蘋果日報再獲殊榮</title></header><body><h1>蘋果日報再獲殊榮</h1><p>大使早排做完蘋果日報慈善基金年結，睇番一堆數字，先知道原來舊年我哋都做咗唔少嘢。基金喺過去一年總共幫過超過450宗個案，當中有無力殮葬家庭、苦學生無錢返學、索取物資、冇錢搬屋等等，重未計基金撥款五百幾萬去資助社會服務機構推行關懷弱勢社群嘅大型計劃，好似捐骨髓驗血行動同埋關懷非典型肺炎行動，完全緊貼社會嘅脈搏。<br> &#13;<br> <spanclass>蟬聯「商界展關懷」獎 &#13;<br> 蘋果基金嘅工作唔只得到善長嘅支持，亦得到社會嘅認同。今年，蘋果基金連續第二年獲得香港社會服務聯會「商界展關懷」行動嘉許，成為五百多間獲嘉許嘅機構之一。社聯表示，呢個行動嘅目的係表揚一啲機構對社會嘅關懷同承擔。&#13;<br> 社聯明日下晝喺尖沙嘴洲際酒店舉行「商界展關懷」嘉許禮，基金派咗代表去領取呢個殊榮。不過，蘋果基金一眾仝人唔敢邀功，大使老套啲都要講句，呢個榮譽係屬於所有善長，如果冇你哋無私嘅捐獻，蘋果基金何來善款去推動咁多有意義嘅計劃呢？&#13;<br> 展望今年，大使希望善長繼續同基金手拖手、肩並肩去扶持弱勢社群，延續呢個榮譽。&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>