<html><header><meta charset="utf-8"><title>萬事俱備只欠導演<br>徐克劈炮唔拍周杰倫處男作</title></header><body><h1>萬事俱備只欠導演<br>徐克劈炮唔拍周杰倫處男作</h1><p>周杰倫和陳冠希原定下月往日本，拍攝由徐克執導的新片《頭文字D》，但有消息指徐克因要求拍攝期橫跨夏、秋兩季，製作費超支，遂與投資商寰亞電影鬧意見。近日徐克已決定辭拍，令周杰倫初登銀幕的處男作臨陣撻Q。</p><p>由周杰倫及陳冠希（Edison）主演、改篇自日本漫畫的同名電影《頭文字D》，由林建岳的寰亞電影公司投資製作，徐克執導，《頭》片前後籌備了接近一年。<br> &#13;<br> <spanclass>拍攝跨兩季 &#13;<br> 但有消息指出，徐克計劃下月拉隊赴日，但拍攝期竟由夏天橫跨至秋天，這除令製作費增加至天文數字之外，演員在度期方面也相當困難，故寰亞曾就此與徐克多番商議，惜雙方始終未能獲得共識，至近日徐克更提出辭拍，據知寰亞已安排由導演劉偉強頂上。&#13;<br> 昨日本報聯絡寰亞綜藝集團執行董事莊澄，求證徐克辭拍一事，莊澄的態度卻不置可否，他在電話中說：「暫時評論唔到，但一部戲有好多問題要傾，好似時間同季節上嘅嘢咁，𠵱家冇嘢落實住。」問莊澄是否由劉偉強代替徐克的導演位置？他說：「咁犀利，重快過我哋知？暫時都係冇嘢評論到。」<br> &#13;<br> <spanclass>李孝利孭飛 &#13;<br> 事實上，《頭》片除有周杰倫、Edison及黃秋生演出外，女主角更由韓國性感天后李孝利及年僅十六歲的英皇新星梁樂瑤（Isabella）孭飛，萬事俱備之際，未料臨拍前卻突生變動，令周杰倫的處男電影要一拖再拖。&#13;<br> 採訪：朱倬誼、張止寒</spanclass></spanclass></p></body></html>