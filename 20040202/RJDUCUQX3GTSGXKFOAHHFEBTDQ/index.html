<html><header><meta charset="utf-8"><title>工業股將發力<br>股路縱橫：德科高增長可取</title></header><body><h1>工業股將發力<br>股路縱橫：德科高增長可取</h1><p>今年係疫症之年，有高人告知，除沙士同禽流感外，今年重會有多3至4種疫症出現，但不幸中大幸，就係疫症唔會對社會和經濟造成太大的傷害；至於港股，升勢未止，今次借勢調整後，有力再創今浪新高，恒指可見14500至15000，之後出現調整，幅度將會較大，特別係5月要特別小心。&#13;<br> 禽流感一發不可收拾，衝擊投資者信心，港股繼續向下尋底。恒指由高位13781回落，初步支持位13100，較強支持位在長期升軌12700水平，除非發生重大不利事件，跌破此位機會不大，估計大市會調整2至3個星期。國企由於提前回落，因此亦會較快見底回升，下一個升浪，國企仍係主力，至於未有發力的工業股，將會加入上升行列，並有機會從後趕上。&#13;<br> 事實上，工業股近日已有轉強之勢，特別可留意PE較低的德信科技（1228），由於新廠房已全面投產，產量激升，盈利預期亦會出現高增長。過去個多月，德科進行了多次推介，基金方面亦有正面反應，上周五股價逆流而上，成交大增，顯然係有基金入市，若股價擺脫徘徊區0.32元的阻力，可向0.42元至0.48元的區域推進。<br> &#13;<br> <spanclass>業務向多元化發展 &#13;<br> 德科生產計數機為主，近年進軍多功能的手表和電話業務，並已迅速打開市場。集團每年出口逾億部計數機，在行內係領導者，其他競爭對手難以打入市場。新廠房投產後，每月可生產手表60萬隻，電話30萬台。公司並投資3000萬元，生產高級液晶體顯示屏，適用於手提電話和電子手帳等具備增長潛力的電子消費產品，短期內可大量投產。&#13;<br> 集團採用垂直生產方式，增強產品的競爭優勢，計數機毛利率達20%，比同業普遍高出5至10個百分點，而電話和手表毛利率更達25%。德信將業務多元化，毛利率亦相應提升。&#13;<br> 03年度（12月年結），估計盈利5000萬元，減19.4%，主要係上半年受沙士影響，但04年及05年度，每年盈利可保持30%的增長，每股盈利分別為4.3仙及5.6仙，以一年為期，PE保守10倍計，股價已可見0.5元。&#13;<br> 郭兆誠</spanclass></p></body></html>