<html><header><meta charset="utf-8"><title>長期試車：<br>日產March試足一星期車仔細細實用度高</title></header><body><h1>長期試車：<br>日產March試足一星期車仔細細實用度高</h1><p>今趟長途測試嘅對象，並非高性能車款，所針對亦非偏重性能一方，皆因呢部日產March小車，以小巧舒適見稱，因而在一星期長達406公里嘅實地試車上，筆者留意地方會係部車本身嘅操控、靈巧性以及實用度方面，會否符合新一代城市小車嘅應有本色呢！&#13;<br>記者、攝影：陳偉林</p><p>日產March小車自第一代面世以來，廣為本土及歐、亞各地車迷追捧，富剛性具小跑車個性，更深得車迷所欣賞；而時下第2代嘅March，風格卻截然兩樣，改走溫馴又Cute嘅作風，對像可會係時下年輕男女為主流㖭！</p><p>&#13;<br> &#13;<br> &#13;<br> </p><p>&#13;<br> &#13;<br> &#13;<br> &#13;<br> <spanclass><fontstyle>賣相別致具魅力  &#13;<br> 講外形，新車一對長橢圓大燈設計，既別致又見吸引性，而蜂巢式鬼面罩重內置有兩邊指揮燈，閃動時更易惹人注視。最難得重係響同級車之中，少有15吋合金胎軨配搭，予人多一份活力同跑意呢！&#13;<br> 其次，筆者至欣賞莫過於原車備有e-匙設計，車主只需帶備有遙控器，輕按車門手枕暗掣，便可於不用車匙嘅情況下開啟車門，兼且啟動引擎時亦不用插匙呢！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>闊落空間教人驚訝  &#13;<br> 至於車廂鋪排，前後兩排高級絲絨椅改用上較厚物料承托，置身其中倍覺舒適之餘，重有前後獨立頭枕配搭。另外，至教人驚訝嘅地方，會係March外觀看似嬌小，委實車廂空間卻異常寬敞，就連與筆者同車嘅一班同事亦有同感㗎！再者，尾排左右椅背重可以獨立收摺，以騰出更大載物空間呢！&#13;<br> 至於實用性方面，筆者至欣賞會係中控台下嘅雜物匣連杯座設計，以及內置首飾箱中嘅活動小枱板噃！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>慳油易操控切合身份  &#13;<br> 新車沿用一台1.2公升直4DOHC偈，匹配4前速自動波，性能唔算突出，但就勝在慳油，整整一星期嘅平均耗油量，亦不過每公里0.8元上落。至於呢部屬新版嘅March，前懸掛重加置有防滾桿，以加強行車嘅穩定性同對地抓着力，加上重有加大碼較闊胎面嘅15吋輪胎配搭，無疑有不少幫助。&#13;<br> 惟長行程設計嘅吸震筒，以及過於輕盈嘅轉向組合，前者響彎路表現有過於傾側性，而後者若然熟習後，倒有助掉頭泊車嘅方便呢！</fontstyle></spanclass></p><p><spanclass><fontstyle>日產March規格  &#13;<br> 引擎：1240cc直4DOHC&#13;<br> 馬力：90ps/5600rpm&#13;<br> 扭力：12.3kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：175/60R15DunlopSPSport300&#13;<br> 尺碼：3695×1660×1525mm&#13;<br> 軸距：2430mm；車重：920kg&#13;<br> 新車售價：	$109,800&#13;<br> 車輛提供：	合誠汽車（23688235）</fontstyle></spanclass></p></body></html>