<html><header><meta charset="utf-8"><title>不滿出言不遜　媽媽被激病<br>阿梅胞兄轟查小欣冇血性</title></header><body><h1>不滿出言不遜　媽媽被激病<br>阿梅胞兄轟查小欣冇血性</h1><p>梅艷芳病逝後，是非沒完沒了，梅媽昨日發出聲明，表示已收到喪禮上的帛金，而阿梅胞兄梅啟明昨日則力斥商台主持查小欣，在節目中的言語有欺負其母之嫌，他反問查小欣：「佢有冇老母生？佢有冇血性㗎？」</p><p>梅艷芳去年底病逝，今日是她的「五七」，歌迷會昨日在屯門極樂寺為她做法事。梅媽日前表示今日會爆料，但她昨日足不出戶，由兒子梅啟明代向傳媒發聲明，梅啟明並力斥商台主持查小欣欺負其母。<br> &#13;<br> <spanclass>「食得就食」 &#13;<br> 梅啟明表示母親聽到查小欣在電台不尊重的言語，所以身體不適，梅啟明說：「查小欣喺節目叫梅媽『食得就食，唔好講咁多嘢！』咁講有乜居心？身為一個廣播員點可以咁講！」梅啟明表示其母先後失去兩名女兒，但一直表現堅強。問他可會要求查小欣道歉？梅啟明眼泛淚光、激動地說：「佢（查小欣）有冇老母生？佢有冇血性㗎？」梅啟明透露自阿梅死後，其徒弟和朋友過年時都沒有問候梅媽。&#13;<br> 對於梅啟明的指摘，查小欣昨日在電話中說：「我從來冇講過叫人『食得就食』咁核突嘅說話，節目中都係苦口婆心嘅說話，想阿梅走得安樂啲。其實阿梅對梅媽百分之二百好，佢臨死都安排晒基金同保險金，等梅媽生活無憂，希望梅媽唔好咁執着。或者佢老人家係咪聽錯第二個電台節目，我對佢（梅啟明）粗鄙嘅說話唔作回應，老人家唔好胡思亂想，我亦唔嬲，因為唔係講我。」而阿梅生前的經理人王敏慧則不願回應。<br> &#13;<br> <spanclass>已收回帛金 &#13;<br> 梅媽在聲明中承認上月已從阿梅基金代理人處，收回阿梅喪禮上的帛金，至於保險金支票暫時仍未存入銀行，她打算利用這筆錢完成阿梅的遺願。&#13;<br> 梅媽又在聲明中指：「阿梅入醫院洗肝四次，都沒有人通知我，直至去年十二月二十八日，阿梅最後一次洗肝，醫生需要我簽名，我才知道阿梅入院。」當梅媽見到阿梅時，阿梅已不能說話，這些均令梅媽深感遺憾。<br> &#13;<br> <spanclass>歌迷摺元寶 &#13;<br> 另外，昨日約二百名歌迷報名為阿梅做「五七」法事，他們事先在網上登記，然後支付一百元費用，到場要取得臨時證件才可進場。阿梅生前好友蘇小姐一早到場打點，歌迷則在寺內摺元寶。&#13;<br> 採訪、攝影：王連連、何國豪、陳慧安</spanclass></spanclass></spanclass></p></body></html>