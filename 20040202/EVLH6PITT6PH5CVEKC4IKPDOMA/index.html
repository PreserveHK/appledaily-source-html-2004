<html><header><meta charset="utf-8"><title>伊莉莎伯凱莉印度現身感情如昔</title></header><body><h1>伊莉莎伯凱莉印度現身感情如昔</h1><p>早排盛傳同男友艾雲尼亞（ArunNayar）感情有啲問題嘅伊莉莎伯凱莉（ElizabethHurley），近日見佢同男友喺印度孟買出現，原來佢哋係出席艾雲爸爸嘅婚禮，咁亦證明咗佢哋兩個重喺埋一齊。另外喺英、美影壇逢片必仆嘅凱莉，上兩個月已經答應為印度片商拍片，今次相信亦係順道探吓路啦。</p></body></html>