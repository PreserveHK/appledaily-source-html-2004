<html><header><meta charset="utf-8"><title>被泰浴花描述重要部位<br>馮仁昭四圍超：張智霖「侮辱我男性尊嚴」</title></header><body><h1>被泰浴花描述重要部位<br>馮仁昭四圍超：張智霖「侮辱我男性尊嚴」</h1><p>張智霖、曾志偉同林家棟𠵱家喺泰國拍緊電影《戰虎》，噚日有周刊大字標題話佢哋喺泰國去咗「凱撒大浴室」沖涼，呢啲色情場所喺泰國係好出名，一班浴花坐喺金魚缸入面，等客人挑選，被選中嘅浴花會入房服侍客人沖涼同提供另類服務。<br> &#13;<br> <spanclass>袁詠儀陪伴左右 &#13;<br> 該周刊之後重訪問咗自稱負責服侍張智霖嘅浴花Nong，Nong話張智霖嘅重要部位又幼又長，好快就完事咁話。馮仁昭噚日打電話畀身在泰國嘅張智霖，佢話：「志偉係帶我去過呢啲地方見識，但我冇召妓喎！呢個浴花重咁講我嘅重要部位，真係有啲侮辱我嘅男性尊嚴，講到咁，即係睇我唔起。」&#13;<br> 而佢女友袁詠儀原來都喺泰國，佢喺電話度大叫：「我對張智霖好信任，𠵱家我都喺泰國陪佢。」至於志偉就話：「嗰本雜誌之前打過嚟畀我，我已經叫佢哋唔好亂寫，成件事已經交咗畀律師處理。」唉！不過馮仁昭始終覺得藝人應該明白自己有頭有面，對自己嘅行為應該檢點啲。<br> &#13;<br> <spanclass>王菲30套衫踩晒巴黎 &#13;<br> 王菲成為法國名牌Celine嘅「FriendoftheBrand」之後，月前佢為該品牌喺法國拍攝宣傳相，並喺兩日之內穿梭巴黎大小景點取景，拍攝當日天氣好凍，又落住微微細雨，令拍攝更加艱巨。王菲喺呢兩日內換上近三十套衫，重着勻春夏秋冬四季嘅服飾㖭，認真巴閉。</spanclass></spanclass></p><p><spanclass>Twins邊拍邊照特別靚 &#13;<br> Twins近日再做百老滙電器店嘅代言人，佢哋日前拍廣告時就連續拍咗二十個鐘，其中一個背景係由好多塊鏡搭成，Twins話一路擺甫士、一路可以多角度睇番自己，所以特別得心應手，電器店重送咗好多電器畀Twins，佢哋話今次真係過足手癮。<br> &#13;<br> <spanclass>林百欣親證身體好 &#13;<br> 最近有報道話麗新集團主席林百欣身體狀況欠佳，噚晚重傳出佢病重，大批記者去到林伯位於九龍塘嘅豪宅門外，林太同長子林建名就好大方咁請晒啲記者入屋，安排林伯出嚟見人，着住睡褲嘅林伯比之前清減，但精神都算OK，佢同記者講：「我好好呀，冇事。」之後佢重同記者揮手道別㖭。<br> &#13;<br> <spanclass>王賢誌細妹爬頭被催婚 &#13;<br> 今年九月王賢誌嘅二妹先啱啱嫁人，估唔到上星期六佢另一個妹妹王賢慧，亦同拍拖多年嘅男友拉埋天窗，喺尖沙嘴擺喜酒，當晚到賀嘅有利孝和夫人、白雪仙、姜大偉、周汶錡同周麗淇等，場面熱鬧。問王賢誌兩個妹妹都先後嫁人，幾時輪到佢娶老婆，王賢誌話：「兩次擺酒已經俾好多人問呢個問題，但一來自己唔急，二來我想放多啲時間喺工作先。」</spanclass></spanclass></spanclass></p><p><spanclass>雷兆光親自幫囡囡剪臍帶 &#13;<br> 九巴後人雷兆光噚日去醫院探日前分娩嘅太太雷林靜怡，佢話囡囡重六磅幾，英文名跟全家人「J」字頭叫「Jacqueline」，雷兆光說：「今次有拍video，我全程冇手震，重親自幫囡囡剪臍帶，生育真係好感動、好偉大，以後要更加愛錫老婆。」</spanclass></p></body></html>