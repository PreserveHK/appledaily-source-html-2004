<html><header><meta charset="utf-8"><title>新人王唔識Social變是非精<br>薛凱琪啃娛樂圈套餐暗垂淚</title></header><body><h1>新人王唔識Social變是非精<br>薛凱琪啃娛樂圈套餐暗垂淚</h1><p>薛凱琪（Fiona）近期再備受態度囂張的傳聞困擾，日前她表示曾因此落淚，並希望是非快過，讓她可以過一個歡樂聖誕。Fiona自言從沒想過在娛樂圈打滾要兼顧很多事，包括交際應酬。</p><p>薛凱琪是今年大熱新人之一，故工作不絕，即使普天同慶的聖誕佳節來臨，她也不敢應承任何約會，Fiona日前在尖沙嘴接受訪問時說：「入行之後我做咗好多次飛機王。」<br> &#13;<br> <spanclass>令父母尷尬 &#13;<br> Fiona今年不停被是非困擾，近日再傳她態度囂張，Fiona揚言心情大受影響，更難過得躲在家裏落淚，Fiona無奈地說：「最唔開心係我爹哋媽咪，佢哋知我被人誤會，驚提起會令我唔開心，我feel到佢哋都好尷尬，我又唔會講，所以呢幾日個心好唔舒服，我都想啲是非喺聖誕前快啲過。」<br> &#13;<br> <spanclass>拍戲哭不停 &#13;<br> Fiona續說：「一連串嘅新聞仍然係話我寸，好似個唔肯悔改嘅人，唔通我出嚟喊苦喊忽咩？我冇得罪人，係唔識social（交際），之前我驚同唔熟嘅人講嘢，會以為我博乜？做娛樂圈淨係識唱歌、演戲嘅話，我好適合，但原來係有成個package（套餐），重要知點同人相處。負面報道寫咗出嚟，我要講對唔住都唔知同邊個講，好無奈。」&#13;<br> 幸好Fiona仍有不少機會，她獲爾冬陞賞識，演出下月開拍的文藝愛情片，在片中扮演富家女，與房祖名做情侶，屆時Fiona還要做喊包。她說：「我做騷嘅時候見過祖名，佢非常有禮貌，係個好榜樣，我要跟佢學吓。」&#13;<br> 採訪：朱倬誼　攝影：林德雄&#13;<br> 化妝：JessicaChan&#13;<br> 髮型：Derrick&amp;Wil（ChinG）&#13;<br> 場地：小熊國</spanclass></spanclass></p></body></html>