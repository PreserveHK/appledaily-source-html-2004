<html><header><meta charset="utf-8"><title>　　黃永玉畫展孫女撐場 - 李八方</title></header><body><h1>　　黃永玉畫展孫女撐場 - 李八方</h1><p>鬼才畫家黃永玉畫展噚日揭幕，展出大約八十幅近年為主嘅得意之作。八方有幸先睹為快，一口氣睇勻咁多大作，十蚊入場費都慳番。黃永玉先生叫香港市民珍惜呢個機會，事關人生八十古來稀，雖然家陣醫學昌明，但係黃永玉不忌諱，話今次可能係佢最後一次開畫展。至於噚日嘅揭幕禮，唔單止有董太同梁愛詩嚟捧場，連黃永玉嘅小孫女都有到場，兩爺孫重一齊喺孫女嘅畫前合照㖭。&#13;<br> 黃永玉近年唔少作品都喺拍賣市場上以高價成交，有時價錢高到連黃永玉都話想自己買番。但係呢位鬼才就形容自己嘅作品係屋企嘅爛櫈，賣到咁貴純粹係拍賣行識得包裝宣傳。黃永玉為人謙厚，而且幽默，開幕禮上有記者問佢點解唔搞個回顧展，佢咁答：「人都未死，咁快搞回顧？」&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>