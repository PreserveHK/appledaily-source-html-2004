<html><header><meta charset="utf-8"><title>當年戴面具大鬧地鐵太癲狂<br>華仔鐵騎聖誕老人修心養性</title></header><body><h1>當年戴面具大鬧地鐵太癲狂<br>華仔鐵騎聖誕老人修心養性</h1><p>當年仍在無綫的劉德華，曾在聖誕節戴着面具搭地鐵，在車廂大叫大嚷，還四處嚇人搗蛋，十分胡鬧。華仔又自爆小時候期盼收到聖誕老人的禮物，故他今年實行做鐵騎聖誕老人，送禮物給小朋友。</p><p>劉德華的演藝事業成績有目共睹，公益方面，他亦沒有閒着，華仔平時出席不少慈善活動，今年開始，他的目標便是做現代聖誕老人，令傳說中的聖誕老人變成真實，讓有需要的小朋友擁有快樂聖誕。<br> &#13;<br> <spanclass>車廂內大叫大嚷 &#13;<br> 華仔日前接受訪問時，便以聖誕老人look出現，戴着聖誕帽的他，揹着大禮物袋，鹿車則換成電單車，他說：「我唔係聖誕老人，因為冇鬚同重未夠老，不過我同聖誕老人一樣，聖誕節都唔放假，我入行到𠵱家，二十五年嚟嘅聖誕幾乎都要開工，惟獨有一年過咗個好瘋狂嘅聖誕節。」&#13;<br> 華仔透露當年在無綫時知名度已很高，平時不會隨便去逛街，但那年的聖誕，他開工後特地往搭地鐵，還在車廂中大叫大嚷一番，華仔說：「嗰年真係好瘋狂，我同嚴秋華同成班訓練班時嘅同學，開完工後，着晒西裝大褸，戴住面具搭地鐵，咁冇人認得嘛。我哋喺車廂大叫大笑，嚇親四圍嘅人，睇人哋好驚慌嘅反應重覺得好好玩，嗰陣少不更事，其實咁做好唔啱，真係太過瘋狂。」<br> &#13;<br> <spanclass>開派對收集熊仔 &#13;<br> 華仔自言小時候最喜歡過聖誕，他表示若歌迷將送給他的禮物送給有需要的小朋友，聖誕便更有意義，他說：「一啲有需要嘅小朋友未必咁好彩有聖誕大餐食、有禮物收，我希望由今年開始，可以做啲嘢幫佢哋。」&#13;<br> 而華仔今晚會在廣東道演出「劉德華熊遍全城廣東道聖誕street-party」，因為入場的歌迷之前都捐出一隻熊公仔作換票之用，收集所得的公仔會捐給多個慈善團體，再送給有需要的小朋友，讓他們如收到聖誕老人的禮物一樣開心。&#13;<br> 採訪：蔡如玉&#13;<br> 攝影：林德雄&#13;<br> 服裝：連卡佛&#13;<br> 電單車提供：亞林電單車有限公司</spanclass></spanclass></p></body></html>