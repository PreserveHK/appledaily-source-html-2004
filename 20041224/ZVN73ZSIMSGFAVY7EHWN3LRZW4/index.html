<html><header><meta charset="utf-8"><title>宮澤里惠名師指點超越女王</title></header><body><h1>宮澤里惠名師指點超越女王</h1><p>日本女星宮澤里惠，近年憑出色嘅演技令佢鹹魚翻生，除咗片約不斷外，又獲廣告商嘅垂青，擔任多種商品嘅代言人。宮澤最近就獲名設計師伊藤佐智子邀請做模特兒，拍咗輯形象好特別嘅靚相。喺伊藤嘅悉心打扮下，宮澤嘅形象真係重yeah過冰島音樂女王Bjork，當堂脫胎換骨。</p></body></html>