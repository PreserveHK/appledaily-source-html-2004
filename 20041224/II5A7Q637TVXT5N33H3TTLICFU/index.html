<html><header><meta charset="utf-8"><title>聖誕拒絕開P陪家人<br>廖碧兒貼心禮物敬父母</title></header><body><h1>聖誕拒絕開P陪家人<br>廖碧兒貼心禮物敬父母</h1><p>今個聖誕節，廖碧兒的家人從加拿大來港與她共度，故她會謝絕所有派對，前日她還特地到中環國金二期的連卡佛旗艦店搜購禮物給父母。</p><p>剛新居入伙的廖碧兒正忙得不可開交，就連聖誕樹都沒時間布置，她說：「入行辛苦了三年終於儲到錢買自己嘅安樂窩，𠵱家正在裝修，搞到一屋都係塵，所以重未布置聖誕樹，希望可以趕得切將禮物放喺聖誕樹下。」&#13;<br> <br> <spanclass>送手套披肩 &#13;<br> 廖碧兒甫一到達連卡佛便到女裝部，特別為自己選購便服，她說：「今年聖誕唔使開工，一定要同家人過聖誕，謝絕一切party。爹哋最愛打golf，所以買咗打golf嘅手套同襯衣，媽咪就買咗羊毛披肩畀佢，細佬就送漁夫褸。」買完衣飾後，廖碧兒便到了CDcounter試聽最新CD，順便relax一下。&#13;<br> 之後，廖碧兒去了lifestyle的counter，發現一部價值二千四百元的迷你復刻版數碼相機，便立刻買下，她說：「我其實都好鍾意攝影，所以買多份禮物畀自己作為獎勵。」&#13;<br> 除了買禮物給家人外，問廖碧兒會否買禮物給緋聞男友陳豪？她說：「報道唔只佢一個，重有好多個緋聞男友，不過冇個真，我嘅男友只有我嘅愛犬Mac一個咋！」&#13;<br> <br> <spanclass>懷念扮雪鹿 &#13;<br> 自小於加拿大長大的廖碧兒，自言最喜歡過白色聖誕，她說：「細個時媽咪會準備一啲扮聖誕老人、聖誕老婆同雪鹿嘅服飾畀我哋幾姊弟，我就最鍾意扮雪鹿，我真係好懷念以前喺雪地上過聖誕嘅日子。」&#13;<br> 採訪：JessicaNgan&#13;<br> 攝影：EdwardChou&#13;<br> 化妝：PaulineChanofBeauty-Tech&#13;<br> 髮型：WardenLukofIIColpo&#13;<br> 場地：國金二期連卡佛</spanclass></spanclass></p></body></html>