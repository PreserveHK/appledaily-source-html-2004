<html><header><meta charset="utf-8"><title>　　廉政「舊」劇粒粒皆星 - 李八方</title></header><body><h1>　　廉政「舊」劇粒粒皆星 - 李八方</h1><p>潮流興緬懷香港過往黃金歲月，廉署網站個「廉政頻道」噚日上載咗七九年廉政劇集《第九條》，重訪問埋套劇當年嘅監製許仕仁，𠵱家已經退咗休嘅許仕仁喺七七年有政務官唔做，加入廉記做社區關係處助理處長，佢話當時係因為覺得終於可以真正打擊貪污。&#13;<br> 當時齣戲嘅製作班底可謂黃金陣容，除咗許仕仁，導演係許鞍華，劇本由陳韻文、嚴浩負責，重情商到查良鏞幫手審閱劇本，又透過佢搵倪匡幫手執劇本。據許仕仁講，向來以寫作效率高見稱嘅倪匡，三個鐘就搞掂個劇本。演員方面，除咗DoDo姐、劉松仁、曾江等𠵱家獨當一面嘅藝人擔綱演出外，當時係許仕仁同事嘅證監會前主席梁定邦同電盈副主席蘇澤光，都有客串。&#13;<br> 有興趣嘅讀者們你哋不妨上去<ahref http:> http://www.icac.org.hk/channel  欣賞吓佢哋當年嘅風采。	廉署提供圖片&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></ahref></p></body></html>