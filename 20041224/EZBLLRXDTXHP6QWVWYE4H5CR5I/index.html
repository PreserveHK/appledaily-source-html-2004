<html><header><meta charset="utf-8"><title>　　湯大狀保紅灣賀聖誕 - 李八方</title></header><body><h1>　　湯大狀保紅灣賀聖誕 - 李八方</h1><p>大狀湯家驊趁聖誕假同家人去日本度假享受家庭樂，但佢會喺月底前歸隊參加元旦大遊行，佢出發前交代助理幫佢搞掂張電子聖誕卡，雖然佢人唔喺香港，但都可以透過電子聖誕卡同各界友好講句聖誕快樂。&#13;<br> 湯大狀張電子卡（圖一）唔止應節而且應景，以成功保衞紅灣半島做主題，若果唔係湯大狀將紅灣張地契同總綱發展藍圖驗屍咁驗，市民未必知道原來地產商唔可以亂咁拆樓，政府就可能側側膊畀地產商重建紅灣，因此保留紅灣都算係湯大狀等人送畀香港人嘅聖誕禮物！&#13;<br> 另外，新聞處處長蔡瑩璧亦傳來電子聖誕卡（圖二），同傳媒恭祝聖誕快樂，新年進步。八方覺得，電子聖誕卡唔止方便，重比較環保，不過始終鍾意親手收到傳統聖誕卡多啲。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>