<html><header><meta charset="utf-8"><title>楊婉儀懷孕激發拍檔母性<br>郭可盈：突然話生唔出奇</title></header><body><h1>楊婉儀懷孕激發拍檔母性<br>郭可盈：突然話生唔出奇</h1><p>懷孕三個月的楊婉儀（Winnie），昨日出席無綫新劇《酒店風雲》拜神儀式，一眾演員紛紛上前恭賀，面對這位準媽媽，拍檔郭可盈揚言自己突然懷孕亦不足為奇。</p><p>郭可盈、官恩娜、楊婉儀、吳卓羲及馬德鐘等，昨日在將軍澳電視廣播城出席無綫新劇《酒店風雲》的拜神儀式，Winnie自言心情十分緊張，她說：「其實我同老公都好開心，我哋本身都有計劃準備生BB，不過今次都算係一個驚喜，同埋係一份好好嘅聖誕禮物。」<br> &#13;<br> <spanclass>生男生女冇所謂 &#13;<br> Winnie認為生仔或生女都沒有所謂，最重要身體健康，她透露老爺奶奶亦十分開心，Winnie說：「ＢＢ嘅中文名會由老爺奶奶改，英文名就我同老公改。」問Winnie會否拍完該劇後便開始安胎，她說：「咁我預產期係六月，呢套劇一月中就拍完，到時重有幾個Show要做主持，之後先會正式休息，咁我返工都會好開心，又可以見吓啲朋友，如果唔係留喺屋企成日諗好多嘢。」&#13;<br> Winnie榮升準媽媽，未知郭可盈會否為丈夫林文龍生ＢＢ呢？她說：「拍完呢齣劇之後三月又開新劇，所以生ＢＢ都唔會刻意去諗，可能突然間話生都唔出奇。」<br> &#13;<br> <spanclass>短裙拜神甚搶鏡 &#13;<br> 此外，官恩娜昨日穿上短裙出席拜神儀式，連郭可盈亦禁不住大讚對方性感，提到官恩娜被某雜誌選為平安夜失身情人第一名，她說：「多謝佢哋揀我，咁我又唔會覺得鹹濕，順眼先會有人欣賞，不過搞到啲工作人員𠵱家成日笑我。」&#13;<br> 採訪：王崇穎　攝影：葉君海</spanclass></spanclass></p></body></html>