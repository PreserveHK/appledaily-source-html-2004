<html><header><meta charset="utf-8"><title>「講對白好似讀癡纏狂嘅信」<br>娜姐演技史上最差</title></header><body><h1>「講對白好似讀癡纏狂嘅信」<br>娜姐演技史上最差</h1><p>美國樂壇大姐大麥當娜（Madonna），入行以嚟始終擺脫唔到票房毒藥嘅稱號，由於佢嘅演技實在令人慘不忍睹，所以最近佢亦喺一個「史上最差歌手演員」嘅選舉上，勇挫瑪麗嘉兒（MariahCarey）同BritneySpears等演技極差嘅人馬成為冠軍。&#13;<br> <br> <spanclass>眾望所歸 &#13;<br> 娜姐雖然喺音樂事業上屢創佳績，但喺電影方面可謂屢戰屢敗，美國音樂雜誌《Blender》最近重選佢為「史上最差歌手演員」，雜誌編輯話：「娜姐曾經喺唔少電影入面扮演性感尤物，但就一啲都唔性感。佢講對白嗰陣亦好唔自然，往往好似大聲宣讀癡纏狂嘅信件一樣！」而娜姐早前主演由佢老公執導嘅《惡女漂流記》，更加係佢嘅失敗之作，所以佢獲選「史上最差歌手演員」，都係實至名歸。&#13;<br> <br> <spanclass>貓王第五 &#13;<br> 而位列第二嘅係樂壇殿堂搖滾歌手卜戴倫（BobDylan），相信因為佢演戲嗰陣同唱歌時一樣，都係木無表情之故，令佢嘅排名重高過第三位嘅瑪麗嘉兒同第六位嘅Britney。&#13;<br> 至於喺生前拍過超過三十部賣座電影嘅貓王皮禮士利（ElvisPresley），居然排喺Britney之前，位列第五，相信唔少貓王迷睇見都眼火爆！另外，樂隊BonJovi主音JonBonJovi雖然前日喺紐約同年輕創作歌手JohnMayer一齊出席聖誕慈善表演，但佢亦唔好彩獲選為最差歌手演員第四位。</spanclass></spanclass></p></body></html>