<html><header><meta charset="utf-8"><title>　　小布殊膺新聞人物榜首 - 李八方</title></header><body><h1>　　小布殊膺新聞人物榜首 - 李八方</h1><p>一年將盡，又係埋單計數嘅時候啦，城市大學語言資訊科學研究中心公布○四年港、台、京、滬四地「全年新聞人物榜」，香港「全年新聞人物榜」上，位列榜首係美國總統小布殊，第二位係台灣總統陳水扁，特首董建華排名第十一，長毛則排第二十五位，係唯一榜上有名嘅立法會議員。&#13;<br> 調查機構指，香港人物榜上嘅二十五個名人中，政治人物佔十三個，其中三個係香港人，比去年六個為少，顯示今年香港政壇相對去年較為平靜。&#13;<br> 香港人向來唔熱衷於政治，二十五個上榜人物中有七個係娛樂圈人物，已故嘅梅艷芳同黃霑都榜上有名，成龍則登上台灣全年新聞人物榜第二十四位，奧運百一米跨欄金牌得主劉翔係唯一分別喺港、京、滬都上榜嘅運動員。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>