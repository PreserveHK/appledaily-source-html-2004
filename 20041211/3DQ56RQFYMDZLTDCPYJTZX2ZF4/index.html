<html><header><meta charset="utf-8"><title>千嬅咳住唱　歌迷拒收貨<br>達明一派開騷名曲敬煇黃</title></header><body><h1>千嬅咳住唱　歌迷拒收貨<br>達明一派開騷名曲敬煇黃</h1><p>達明一派前晚在紅館開騷，他們特地向顧嘉煇及黃霑致敬，獻唱二人名曲。任嘉賓的楊千嬅獻唱時因咳嗽惹部份觀眾不滿，台下觀眾更要求黃耀明重唱一次。另外，黃耀明亦借演唱會的機會宣揚預防愛滋病。</p><p>達明一派前晚在紅館舉行首場「達明一派為人民服務演唱會」，二人在台上向顧嘉煇與黃霑致敬，黃耀明說：「我今年出咗張碟，全部唱顧嘉煇嘅作品，好開心重唱咗佢作畀我嘅新歌。」之後他獻唱《翡翠劇場》，又唱顧嘉煇作曲、仙杜拉主唱的《啼笑姻緣》，然後黃耀明說：「我重要送首歌畀顧嘉煇先生最好嘅拍檔，黃霑先生。」之後他便唱出《123上海灘》。&#13;<br> <br> <spanclass>唱歌似盧海鵬 &#13;<br> 楊千嬅是前晚的表演嘉賓，其間她扮黃耀明初出道的長髮Look表演，唱了《今天應該很高興》，但被黃耀明笑她像盧海鵬。當千嬅唱至中段時，突然咳嗽，惟及後唱罷該曲，即拖着劉以達說：「快啲湊我入去飲咳藥水。」&#13;<br> 黃耀明在千嬅落台後便跟着上台，有觀眾不滿千嬅表現，向黃耀明大叫：「重唱！」但他未有聽見，事後他說：「實會咁，冇所謂啦。千嬅暑假就打嚟話要做嘉賓，話一生人都希望想同達明同台，佢係熱情狂迷，歌迷玩吓啫。」&#13;<br> <br> <spanclass>鄧小平變欣宜 &#13;<br> 黃耀明又在台上宣揚預防愛滋病，介紹《愛在瘟疫蔓延時》一曲時說：「愛滋病係好恐怖嘅感受，冇停止過喺亞洲繼續蔓延，希望大家醒覺。」&#13;<br> 劉以達以往曾主唱《排名不分先後左右忠奸》，前晚他又將歌詞改為現時流行人物，把鄧小平改成鄭欣宜，將「亞菲、小春、栢芝、霆鋒」放在一起，又提「大班、毓民」，歌詞最後一句更改為「請阿Sam開夠百場撐香江」。&#13;<br> 採訪：蔡如玉&#13;<br> 攝影：仇志德</spanclass></spanclass></p></body></html>