<html><header><meta charset="utf-8"><title>Puma×FakeLondonFunky時裝玩味誕生</title></header><body><h1>Puma×FakeLondonFunky時裝玩味誕生</h1><p>德國運動老牌Puma一向動作多多，以往經常搞交叉合作，同佢溝埋嘅牌子更加係多籮籮。今年呢隻老豹更一口氣推出多個混種系列。好拍檔有簡約女王JilSander同日本Mihara，新歡又有法國PhilippeStarck、意大利NeilBarrett及荷蘭AlexanderVanSlobbe。而年尾最後一炮，就係再次與FakeLondon合作，推出一系列玩味時裝，再加上全新風格概念店開幕，今期真係佢最紅！&#13;<br>記者：梁珮瑜&#13;<br>攝影：黃子偉&#13;<br>模特兒：JiraK@StarzPeople&#13;<br>化妝：Claudy@atomicattack.com&#13;<br>髮型：Jacky@atomicattack.com</p><p>拼貼玩味Puma×FakeLondon</p><p>兩大牌子早前合作推出波鞋，但今次的時裝系列就更Funky、更玩味，利用FakeLondonGenius最耍家的Patchwork拼貼手法，將Puma的豹Logo玩轉。再配合立體剪裁效果，系列雖然唔係人人Carry到，而且價錢唔平，但矜貴在手工一流，兼係限量出品，更體驗時裝×運動！&#13;<br> （LaneCrawford獨家發售）</p><p>FakeLondon小檔案</p><p>設計師兼創立人DesireeMejer，1968年生於西班牙，92年到倫敦發展，成立以倫敦為名的FakeLondon。利用幾何線條、街頭塗鴉、普普藝術等，FakeLondon創出天馬行空、玩味十足兼色彩鮮明的Funky風格。2001年推出以牛仔系列FakeLondonGenius，以Patchwork拼貼效果出名，天后麥當娜都捧場！</p><p>獨家概念店登場</p><p>位於又一城商場，佔地一千多呎的Puma概念店，以紅及白色為主，設計簡約但當中的裝置擺設就好有趣，例如老虎機鞋架、糖果Display及裝置試身室等，有心改變形象，畀人一種更好玩的感覺！</p><p>Puma全港獨家新貨</p><p>全新概念店除咗裝置獨特，部份貨品更係全港獨家，其中包括今季玩Fashion的男女系列，一新Puma運動服的形象。（allPumaConceptStore）</p><p>售賣點：</p><p>LaneCrawford（21183388）&#13;<br> 中環國際金融中心Podium3&#13;<br> &#13;<br> PumaConceptStore（31050991）&#13;<br> 九龍塘又一城商場L1-09舖</p></body></html>