<html><header><meta charset="utf-8"><title>「3」推雙百萬像素鏡頭3G手機</title></header><body><h1>「3」推雙百萬像素鏡頭3G手機</h1><p>數碼通及SUNDAY嘅3G已經蓄勢待發，暫時仍可打住「獨家」牌頭的「3」，亦都唔可以唔整啲新搞作，最熱門話題新機，首數Motorola之A1000，採用Symbian作業系統，令3G用家都可領略Symbian之威力。A1000更採用2.9吋大Touch芒，解像度達208×320像素，但更出色嘅就係前後兩個鏡頭都係120萬像素，玩視像會議都會睇得靚啲。不過體積亦都係致命傷，拍得住一部PDA咁大，淨係體積相信已經令唔少女用家卻步。</p><p>LG8130新瓶舊酒</p><p>另外兩部新機LG8130及NEC338，前者講就係8120嘅Upgarde版本，不過睇真啲，除咗外殼線條稍作修改之外，其他好似冇乜大改動；「3」方面表示，電池會比8120稍長，與其係咁，不如換嚿大容量嘅電池畀8210重好，可以講係了無新意之作。&#13;<br> 而NEC338亦未見得更吸引，雖然有個30萬像素旋轉鏡頭，不過既冇外芒，賣相亦簡單，淨機價更要$2,980，若果買嚟唔係用3G網絡，不如買部一般2G機重實際！&#13;<br> 記者、攝影：劉耀祥&#13;<br> &#13;<br> 3HK　查詢電話：31623333</p></body></html>