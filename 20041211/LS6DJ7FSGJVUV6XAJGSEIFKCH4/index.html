<html><header><meta charset="utf-8"><title>今日開倉：Trendyland最新特賣場<br>唔使$100掃聖誕禮物</title></header><body><h1>今日開倉：Trendyland最新特賣場<br>唔使$100掃聖誕禮物</h1><p>每年臨近聖誕最頭痕，行到腳仔軟都係想買份合乎經濟原則又唔失禮嘅聖誕禮物，自問今年無咁多時間籌備，不如去Trendyland呢個過萬呎嘅最新特賣場走番轉，話唔定有收穫。場內大量新舊貨品半價起出售，精品、玩具到家品樣樣有齊，價錢平至幾蚊都可以有交易，任你喪掃都唔怕OverBuget！&#13;<br>記者：黃婉冰&#13;<br>攝影：陳偉強&#13;<br>ImageGirl：Irene</p><p>平掃靚靚實用品&#13;<br>維尼與豬仔揚聲器</p><p>小熊維尼與豬仔萬用揚聲器，可接駁電腦、HI-FI、MD及MP3使用。超薄外形慳位又靚仔，可前後調校不同角度，一插即用，攜帶方便。&#13;<br> 原價：$199&#13;<br> 特價：$99</p><p>小熊維尼CD盒</p><p>維尼迷你儲物櫃查實係CD盒，可擺放19隻CD，櫃門印有Cute版維尼外，櫃側亦印有跳跳虎及𠵱喲，賣相攞晒分。附設鎖頭同手挽，去到邊拎到邊。&#13;<br> 原價：$99&#13;<br> 特價：$49</p><p>HelloKitty瓷煲</p><p>Kitty迷又點可以無番一兩件廚具鎮守廚房？白色有蓋瓷煲印有Kitty嘜頭，可放入微波爐。除瓷煲外，重有其他同系列廚具，不妨買埋襯番一套！&#13;<br> 原價：$79.9&#13;<br> 特價：$59</p><p>暖笠笠精選&#13;<br>搶手貨：Mickey&amp;Minnie棉毯</p><p>薄身棉毯係全場最搶手貨之一，質料雖不太厚，但摸落手軟綿綿，除Mickey&amp;Minnie外，重有其他Character任揀，攬住舒服又暖笠笠。&#13;<br> 單人尺寸：闊130cm×長160cm&#13;<br> 原價：$109&#13;<br> 特價：$95</p><p>大口仔保溫瓶</p><p>新款大口仔保溫瓶，帶阿媽靚湯返工飲最正。耐用不銹鋼外殼，真空內膽可保溫數小時，容量500ml。&#13;<br> 原價：$95&#13;<br> 特價：$76</p><p>必買筍貨&#13;<br>米奇頭迷彩布袋&#13;<br></p><p>呢款用米奇嘜頭造成迷彩效果嘅款式，簡約得來又唔幼稚，唔鍾意重有其他Character大頭袋揀。&#13;<br> 原價：$99&#13;<br> 特價：$59</p><p>幾蚊正斗文具</p><p>米奇、維尼款的擦膠筆、水筆及萬字夾座等文具，全部幾蚊有交易，攞住幾蚊雞都可以縱橫特賣場，唔掃等幾時。&#13;<br> 原價：每件$6-$15&#13;<br> 特價：每件$2-$4</p><p>抵玩之選：發聲棒球大米奇</p><p>18吋高的米奇，以棒球Look亮相。只要將棒球擲中米奇的手套上，米奇就會發出「GOGOGO」聲音，得意又盞鬼，小朋友必定鍾意！&#13;<br> 原價：$199&#13;<br> 特價：$89</p><p>感光錄音跳跳虎</p><p>跳跳虎內置錄音機，㩒一㩒佢嘅腳板底，就會幫你進行十多秒的錄音。右手的感應器可在感光後將錄音播放，最啱錄低肉麻對白送畀女朋友！&#13;<br> 原價：$109&#13;<br> 特價：$63</p><p>$54任揀三件</p><p>呢個特賣場，可以喺眾多指定貨品中，以$54任揀三款，以下三件你又啱唔啱心水！</p><p>HelloKitty吹氣頸枕</p><p>要經常四圍飛，呢款吹氣頸枕實屬最佳之選。頸枕附有棉繩，可以綁在頸上唔怕跌，除KittyMonogramPattern外，另有黑色米奇老鼠款供選擇。&#13;<br> 原價：$29</p><p>電腦防塵套</p><p>電腦防塵套係另一實用之選，一套有齊顯示屏同鍵盤防塵膠套，顯示屏防塵套側更附有袋仔可放滑鼠，Cute版米奇同朋友仔款式啱晒小朋友口味！&#13;<br> 原價：$35</p><p>米奇有蓋瓷杯</p><p>望落有幾分似罐頭湯嘅米奇有蓋瓷杯，賣相搞鬼，天氣凍凍哋，買隻返Office，咁就日日都可以沖杯熱飲暖身。&#13;<br> 原價：$25</p><p>Trendyland特賣場&#13;<br> 地址：長沙灣廣場第2期5樓&#13;<br> 電話：27449633&#13;<br> 營業時間：&#13;<br> 星期一至六11:00am-9:00pm&#13;<br> 星期日11:00am-8:00pm&#13;<br> 付款方法：現金、信用卡、EPS</p></body></html>