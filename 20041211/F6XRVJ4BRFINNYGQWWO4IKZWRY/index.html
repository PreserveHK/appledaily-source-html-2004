<html><header><meta charset="utf-8"><title>鐵人影帝巡迴亞洲<br>華仔獅城𠱁細路　預祝熱聖誕</title></header><body><h1>鐵人影帝巡迴亞洲<br>華仔獅城𠱁細路　預祝熱聖誕</h1><p>劉德華日前到新加坡宣傳新片《天下無賊》，近百影迷迫爆機場恭賀華仔勇奪金馬影帝。華仔今趟獅城之旅工作排得密密麻麻，又抽空與當地一班小朋友遊車河，實行暖笠笠地預祝聖誕。</p><p>由馮小剛執導、劉德華和劉若英主演的電影《天下無賊》，日前在港開畫則成為票房冠軍，連內地首日票房亦超過約六百萬港元，華仔得悉喜訊後興奮地表示希望票房會繼續上升。<br> &#13;<br> <spanclass>小童突圍獻花環 &#13;<br> 而近日華仔正馬不停蹄到亞洲各國宣傳《天》片，前日抵達新加坡宣傳時，不少影迷專程到機場恭賀他勇奪金馬影帝，大會派出十多名保安維持秩序，但仍有一位小朋友突破防線，替華仔戴上花環，令其他影迷羨慕不已。&#13;<br> 今次華仔在新加坡的宣傳行程相當緊湊，除了與女主角劉若英出席兩個首映外，更接受多間電視台和電台訪問，又跟五百名影迷舉行簽名會，接着又與一班傷健兒童遊巴士河預祝聖誕。&#13;<br> 當日華仔和劉若英在開篷巴士大派聖誕禮物給小朋友，當他們得知有小朋友生日時，更獻唱生日歌，場面溫馨。&#13;<br> 華仔笑言首次在熱辣辣的地方感受聖誕氣氛，劉若英則表示對由早到晚宣傳感到吃不消，故此她大讚華仔說：「我都快要累死，但這個鐵人卻精神奕奕。」<br> &#13;<br> <spanclass>與偉仔君子之交 &#13;<br> 此外，華仔接受訪問時，被問到跟宿敵梁朝偉的關係時，他以「君子之交」來形容，華仔說：「大家私底下都有偈傾，至於邊個演技好啲就要由觀眾判斷，我就覺得偉仔係個可以打動我嘅演員，希望有日自己都可以演到佢嘅地步。」</spanclass></spanclass></p></body></html>