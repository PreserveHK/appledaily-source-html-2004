<html><header><meta charset="utf-8"><title>PalmOne新機打孖上120萬像素狂影靚相</title></header><body><h1>PalmOne新機打孖上120萬像素狂影靚相</h1><p>PalmOne推出TungstenT3之後，眨眼間已經接近半年時間，又係時候新機出場刺激用家的換機意欲。而網上個多星期前已經吹起新機駕到的消息，空穴來風，並非無因。日前PalmOne就正式發表新機Zire72及萬眾期待的行貨Treo600，當中以首次曝光的Zire72最為觸目，內置120萬像素影相鏡頭、聽歌、藍芽一應俱全，不論新、舊用家都會「大受刺激」！&#13;<br>&#13;<br>記者：劉耀祥　攝影：陳陶鈞&#13;<br>ImageGirl：Dicky（Imagine）</p><p>上星期PalmOne公布Zire於18個月內銷售量高達驚人的300萬部，如此驕人成績，自然要再接再厲。所以今次新機就由Zire擔大旗，Tungsten擁躉就難免失望。不過根據「往績」，Zire多數於年中時發表，年尾才會有新Tunsgten面世，所以想睇新Tungsten就要等多半年喇！</p><p><br> &#13;<br> <spanclass><fontstyle>影相質素大提升  &#13;<br> 前作Zire71叫好又叫座，隱藏式鏡頭設計大獲好評，所以PalmOne再為Zire71進一步升級，今次發表的的全新Zire72，內置鏡頭由30萬像素一躍至120萬像素，效果理所當然更加好，就算於電腦上觀看都一樣「見得人」。而Zire72外形上亦嚟個大變身，伸縮式外殼及五方向控制桿已不再復見，換來的是外露鏡頭及十字方向掣。另外向來「一字排開」的四個快速鍵亦變為左右兩邊上下排列，不過點改都好，機身體積依然輕巧，厚度只有17mm，拎上手或放落袋都唔會頂住。</fontstyle></spanclass></p><p><br> &#13;<br> <spanclass><fontstyle>跑得更快又更爽  &#13;<br> 除了鏡頭及外形大變身，Zire72亦十分注重「內在美」，處理器由Zire71的144MHz猛升至312MHz，處理高解度相片就更加輕而易舉，而且記憶體亦都由16MB加大至32MB，加埋SD卡，裝Software或者影相更加唔使就住就住。若論再強的突破之處，就是首次於Zire系列上加入藍芽及播放MP3兩大有用功能，令定位於中階產品的Zire亦擁有高階機種的功能，上網或者同手機做聯繫就更加方便。</fontstyle></spanclass></p><p><spanclass><fontstyle>Zire72Profile  &#13;<br> 作業系統：PalmOS5.2.1&#13;<br> 處理器：IntelXScale312MHz&#13;<br> 顯示器：320×320像素/TFT&#13;<br> 記憶體：32MB（24MB可用）&#13;<br> 記憶卡：SD、MMC、SDIO&#13;<br> 鏡頭：120萬像素&#13;<br> 功能：MP3播放、藍芽、拍片&#13;<br> 體積：116×75×17mm&#13;<br> 重量：136g</fontstyle></spanclass></p><p><spanclass><fontstyle>同場加映Treo600行貨登場  &#13;<br> 除Zire72之外，同場亦有另一新機Treo600，雖然Treo600水貨於上年已經在港有售，不過今次行貨正式登場，對行貨支持者來講當然是喜事一樁。Treo系列是PalmOne收購Hangspring之後收歸旗下的Smartphone機種，作為Treo系列旗艦的Treo600，功能上當然唔講得笑。GSM四頻對周遊列國的用家已經夠晒方便，兼且內置32MB記憶體，擺放文件檔案都夠位，若然唔夠用重可以插SD卡。而Treo600對玩樂方面亦有顧及，內置30萬像素鏡頭，就算辦公事之餘亦都可以偷閒玩一玩。</fontstyle></spanclass></p><p><br> &#13;<br> <spanclass><fontstyle>Treo600Profile  &#13;<br> 作業系統：PalmOS5.2.1&#13;<br> 制式：GSM850/900/1800/1900四頻&#13;<br> 處理器：144MHz&#13;<br> 顯示器：4,096色/160×160像素&#13;<br> 記憶體：32MB（可用24MB）&#13;<br> 功能：MP3播放、影相、和弦、MMS、GPRS&#13;<br> 體積：112×60×22mm&#13;<br> 重量：168g&#13;<br> &#13;<br> <b> PalmOne</b> &#13;<br> 查詢：30021635</fontstyle></spanclass></p><p><spanclass><fontstyle>玩PDA玩埋SnapShot  &#13;<br> 現時不單止手機內置鏡頭，就連PDA內置鏡頭都已經漸成趨勢，表表者有SONY的Clie系列，而近年不論PalmOS或PocketPC機種，都不約而同為旗下機種加入內置鏡頭，令到玩PDA都可以隨時玩SnapShot，邊個話PDA淨係用嚟記事記電話？&#13;<br> &#13;<br> <b> 查詢</b> &#13;<br> （a）SONYHK（23452966）&#13;<br> （b）數碼通（28802611）&#13;<br> （c）1010（25123123）&#13;<br> （d）通絡國際（27863378）</fontstyle></spanclass></p><p><spanclass><fontstyle>SONYTH55輕薄無線  &#13;<br> 機身輕巧加上內置無線WiFi功能，今期SONY旗艦級產品，數度斷貨。（a）&#13;<br> 規格：PalmOS5.2、WiFi、64MB、320×480像素、30萬像素鏡頭&#13;<br> $3,580</fontstyle></spanclass></p><p><spanclass><fontstyle>SONYTJ37平價上網  &#13;<br> 價錢平兼且內置WiFi，功能不比TH55弱，不過畫面就只有320×320像素。（a）&#13;<br> 規格：PalmOS5.2、WiFi、48MB、320×320像素、30萬像素鏡頭&#13;<br> $2,580</fontstyle></spanclass></p><p><spanclass><fontstyle>SONYTJ27一機兩用  &#13;<br> 外形與TJ37相若，精采之處在於背面設計與一部DC無異，隨時可以呃到人。（a）&#13;<br> 規格：PalmOS5.2、48MB、320×320像素、30萬像素鏡頭&#13;<br> $1,780</fontstyle></spanclass></p><p><spanclass><fontstyle>SONYUX50橫度Palm  &#13;<br> SONY至今唯一的橫度PalmOS機種，功能強大，藍芽、WiFi統統有齊。（a）&#13;<br> 規格：PalmOS5.2、WiFi、104MB、320×480像素、30萬像素鏡頭&#13;<br> $4,480</fontstyle></spanclass></p><p><spanclass><fontstyle>O2XdaII手機PDA  &#13;<br> 影相PDA有好多，不過可以全螢幕影相就十分少，XdaII就係其中之一。（c）&#13;<br> 規格：GSM三頻、PocketPC2003、WiFi、128MB、320×240像素、30萬像素鏡頭&#13;<br> $6,688</fontstyle></spanclass></p><p><spanclass><fontstyle>MiTACMio339玩意之選  &#13;<br> 內置30萬像素鏡頭，集影相、拍片、聽歌於一身，現時更送64MBSD卡。（d）&#13;<br> 規格：&#13;<br> PocketPC2003、64MB、320×240像素、30萬像素鏡頭&#13;<br> $2,790</fontstyle></spanclass></p><p><spanclass><fontstyle>XploreG88伸縮設計  &#13;<br> 伸縮式設計打破一貫PDA手機沉悶的外形，手機、影相、PDA集於一身。（c）&#13;<br> 規格：PalmOS5.2、WiFi、48MB、320×320像素、30萬像素鏡頭&#13;<br> $3,688</fontstyle></spanclass></p></body></html>