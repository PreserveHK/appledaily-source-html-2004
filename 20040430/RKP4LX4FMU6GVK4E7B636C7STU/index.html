<html><header><meta charset="utf-8"><title>新車速報：操控樂趣多<br>林寶堅尼Murcielago加E-gear半自動波</title></header><body><h1>新車速報：操控樂趣多<br>林寶堅尼Murcielago加E-gear半自動波</h1><p>繼Gallardo後，意大利林寶堅尼跑車嘅香港代理，最近又引入埋配用6前速E-gear半自動波箱嘅Murcielago抵港；雖然新車與原有配用6前速手波型號相近，但一套E-gear半自動波箱，卻能為你帶來駕駛自動波車嘅方便之餘，重有操控手波車嘅快感，而性能表現亦沒有半點「減弱」，續以「路上狂牛」姿態示人。&#13;<br>記者：鄭達基&#13;<br>攝影：陳陶鈞&#13;<br>ImageGirl：Kiko（CoolFactory）&#13;<br>車輛提供：嘉信汽車（28938286）</p><p><spanclass><fontstyle>軚盤轉波話咁易  &#13;<br> 原有配用6前速手動波箱嘅林寶堅尼Murcielago，其排檔桿係設於中控台後方；但係呢部改用一套Sequential6前速E-gear半自動波箱嘅新車，則改用軚盤轉檔推桿，係咪夠晒好玩又方便呢？除此之外，呢套6前速E-gear半自動波箱，又設有多個傳動模式供選擇，以切合不同行車需要，同時重有快得嚟而順滑嘅轉檔效果㖭！</fontstyle></spanclass></p><p>&#13;<br> &#13;<br> <spanclass><fontstyle>流線造型演繹狂牛本色  &#13;<br> 至於造型方面，目下呢部新版Murcielago與原有手波型號相近，兩者同樣擁有極具流線型嘅車體、賣相獨特嘅四輪跑車合金胎軨、可人手或自助開合嘅車身兩旁進氣口等等，望落好有一份教人難以馴服嘅狂牛本色；與此同時，除車頂及兩側車門用上鋼材鑄造外，車身唔少地方都以碳纖維模造，不但可營造出更輕嘅車重數據外，同時亦能有效降低風阻系數呢！</fontstyle></spanclass></p><p>&#13;<br> &#13;<br> <spanclass><fontstyle>跑車化車廂奪目搶眼  &#13;<br> 新車車廂鋪排亦見甚具跑味，除鮮有花巧修飾外，一雙承托力十足嘅跑車桶椅，亦見有一種叫人難以抗拒嘅吸引力，當然重有不可或缺、把持感十足嘅三幅式跑車軚環，同埋用落方便容易嘅原廠恒溫冷氣、高級音響等設備。</fontstyle></spanclass></p><p><spanclass><fontstyle>林寶堅尼MurcielagoE-gear規格  &#13;<br> 引擎：6192ccV12DOHC&#13;<br> 馬力：580ps/7500rpm&#13;<br> 扭力：66.3kgm/5400rpm&#13;<br> 傳動：6前速E-gear半自動波，恒式四驅&#13;<br> 懸掛：	（前）雙搖臂（後）雙搖臂&#13;<br> 制動：	（前）透氣碟（後）透氣碟（ABS）&#13;<br> 輪胎：	（前）245/35ZR18PirelliPZeroRosso&#13;<br> 	（後）335/30ZR18PirelliPZeroRosso&#13;<br> 尺碼：4580×2045×1135mm&#13;<br> 軸距：2665mm；車重：1650kg&#13;<br> 0-100公里：3.8秒&#13;<br> 極速：約330km/h</fontstyle></spanclass></p></body></html>