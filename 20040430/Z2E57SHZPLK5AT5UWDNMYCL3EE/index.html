<html><header><meta charset="utf-8"><title>奧迪RS6plus奧迪RS6plus</title></header><body><h1>奧迪RS6plus奧迪RS6plus</h1><p>日前奧迪廠方宣布，會為RS6推出擁有更強性能表現嘅RS6plus型號，雖仍用上原有引擎配搭，但馬力輸出較原有型號多出30匹（達480匹），另外高達57.1kgm嘅扭力峯值，亦會喺引擎處於1950-6000rpm時發出，難怪新車能創下0至100公里加速，需時僅為4.6秒而已！&#13;<br>記者：鄭達基</p><p>如果買家想增強部車嘅行車循迹性，你大可為新車選配一套SportsSuspensionPlus嘅跑車懸掛系統，佢不但有更佳吸震效能外，又可以將車高下調10mm，響四輪19吋高性能輪胎組合輔助下，行車自然更穩定。&#13;<br> &#13;<br> <spanclass><fontstyle>限量999部  &#13;<br> 除強化性能外，廠方亦為選擇全新RS6plus嘅用家，如圖中一部Avant旅行車版一樣，提供更多車身顏色選擇，同時重裝有新款19吋跑車合金胎軨，從而令造型望落更具吸引力，當然車廂內部亦會裝有多項特別配備啦！廠方又表明，佢哋唔會製造超過999部RS6plus，睇嚟當佢喺四月底推出時，又會掀起一輪搶購潮都唔定。</fontstyle></spanclass></p></body></html>