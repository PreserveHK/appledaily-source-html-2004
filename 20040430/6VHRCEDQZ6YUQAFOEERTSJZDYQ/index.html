<html><header><meta charset="utf-8"><title>變身迷你DVD影院</title></header><body><h1>變身迷你DVD影院</h1><p>現今一眾新款Notebook大多已內置DVDROM，用家大可拎住佢周街欣賞DVD影碟，不過內置任何光碟機嘅Notebook體積，始終細極有限。由日本Victor推出嘅新款NotebookMP-XV831，就以挑戰DVD機種嘅極限為目標，就算內置咗一個DVD光碟機，機身尺寸都只係235×214×43.2mm，重量亦只有1.47kg，加埋個8.9"屏幕（1,024×600），十足十一部流動DVDPlayer咁好用。&#13;<br>咪睇佢機仔細細，規格方面一啲都唔弱，除採用超低電壓版P4-M1GHz處理器外，重支援802.11b及g無線網絡制式，其他硬件重有256MB記憶體、40GB硬碟等，唔輸蝕得過桌面電腦。MP-XV831日本預計售價為24萬日圓（約港幣$17,500），以規格計略嫌稍貴，不過勝在流動性夠高補番數。&#13;<br>&#13;<br>記者：徐影龍&#13;<br>官方網址：<ahref>www.victor.co.jp/press/2004/mp-xv831.html</ahref></p></body></html>