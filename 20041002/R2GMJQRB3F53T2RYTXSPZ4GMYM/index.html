<html><header><meta charset="utf-8"><title>電腦新產品：<br>全新VAIO系列玩衋闊屏幕DVD燒錄</title></header><body><h1>電腦新產品：<br>全新VAIO系列玩衋闊屏幕DVD燒錄</h1><p>Notebook同Desktop兩派各有支持者，以各大廠商推出新機頻密度，就明顯以Notebook領先，從中亦可見到一般用家取向。SONY就一次過在港公布4部新VAIO，各有特色，既有可代替Desktop嘅型號，亦有流動之選，最勁係全部配備闊屏幕＋DVD燒碟機，一次招攬晒唔同階層嘅用家。&#13;<br>&#13;<br>記者：許福合&#13;<br>攝影：陳偉強</p><p>今次眾多新機中，可以話係各有特色，不過講到外形最有新意，必定要數到最新T17GP，呢個系列專為一眾流動型用家而設計，最矚目係使用鎂合金外殼，配合從X505而來革新技術，全機造得非常輕巧，最薄只有25mm，而重量即使計埋內置嘅DVD+/-RW，亦只係1.38kg，實在係非常輕巧。最吸引係機身再唔係以往黑銀色嘅沉闊設計，改為至Cool嘅酒紅色，襯衫一絕！機細，屏幕亦得將就一下，採用10.6吋闊屏幕，不過解像度仍高達1,280×768，算係補番數。&#13;<br> &#13;<br> <spanclass><fontstyle>玩足8小時  &#13;<br> 考慮到長時間戶外使用，處理器選用超低電量版P-M733（1.1GHz），配合SpeedStep技術後，即使用標準電池，最長亦可有8小時操作時間，係VAIO中最「長氣」嘅機種！同時更有齊802.11b/g，去到邊都可以上到網，更切合流動電腦嘅需要。T17GP雖然細小，機身設有唔少快速鍵，可快速播放DVD或歌曲，工作完成後都可以輕鬆一下。</fontstyle></spanclass></p><p>T17GPProfile&#13;<br> 處理器：ULVP-M733（1.1GHz）&#13;<br> 記憶體：512MB&#13;<br> 硬碟：40GB&#13;<br> 光碟機：DVD+/-RW&#13;<br> 屏幕：10.6吋WXGA&#13;<br> 體積：272×34×205mm&#13;<br> 重量：1.38kg&#13;<br> &#13;<br> <spanclass><fontstyle>A29GP雙層燒錄  &#13;<br> 前排先至開始多人喺Desktop上玩雙層DVD燒錄（D9），估唔到咁快連Notebook都有得玩。呢部A29GP內置DVD+/-RW燒碟機，可支援DVD+R雙層燒錄，一次過可燒錄到8.5GB容量資料或長達4小時MPEG2影片，必然係DV玩家至愛。A29GP亦係4部新VAIO之中最頂級，擁有15.4吋闊屏幕，處理器亦用上最勁嘅P-M725（1.6GHz），顯示則由ATIMOBILITYRADEON9200負責，不過體形比較大，作為Desktop嘅代替品就最啱！</fontstyle></spanclass></p><p>A29GPProfile&#13;<br> 處理器：P-M725（1.6GHz）&#13;<br> 記憶體：512MB&#13;<br> 硬碟：60GB&#13;<br> 光碟機：DVD+/-RW（DVD+R雙層燒錄）&#13;<br> 屏幕：15.4吋WXGA&#13;<br> 體積：373.2×43.5×276.5mm&#13;<br> 重量：3.3kg&#13;<br> &#13;<br> SONYHK&#13;<br> 查詢電話：23452966</p><p><spanclass><fontstyle>S28GP實用性高  &#13;<br> 若你要求性能與流動性並重，S系列就最啱你。呢部S28GP既保留輕巧設計，功能齊全之餘，重量只有1.89kg，拎出街用絕對無問題。處理器使用P-M725（1.6GHz），更具備13.3吋闊屏幕及DVD+/-RW燒碟機，可應付不同類型嘅用途。RADEON9700顯示卡無論打機或繪圖工作都永無SayNo！&#13;<br> &#13;<br> S28GPProfile&#13;<br> 處理器：P-M725（1.6GHz）&#13;<br> 記憶體：512MB；硬碟：60GB&#13;<br> 光碟機：DVD+/-RW；屏幕：13.3吋WXGA&#13;<br> 體積：312.5×35.4×224.8mm；重量：1.89kg</fontstyle></spanclass></p><p><spanclass><fontstyle>K86P大升級版  &#13;<br> 嚴格來講，K86P只可以話係部升級版，因為外形同之前嘅K系列分別不大，處理器會升級成P-4538（3.2GHz），並且支援802.11b/g，另外亦與A系列看齊，內置DVD+/-RW可作DVD+R雙層燒錄，功能比上代更強勁。&#13;<br> &#13;<br> K86PProfile&#13;<br> 處理器：P-4538（3.2GHz）&#13;<br> 記憶體：512MBDDR&#13;<br> 光碟機：DVD+/-RW（DVD+R雙層燒錄）&#13;<br> 屏幕：15.4吋WXGA；硬碟：60GB&#13;<br> 體積：357×55×277.5mm；重量：3.7kg</fontstyle></spanclass></p><p><b> 同場加映</b> &#13;<br> <spanclass><fontstyle>扭擰DCSonyFair率先曝光  &#13;<br> 除咗一系列新VAIO外，SONY噚日亦於時代廣場舉行SonyFair2004展覽會，還記得上年睇到專程由日本飛來嘅機械人，今年除咗唔少最新數碼及AV產品外，最吸引可算香港率先曝光嘅CyberShotDSC-M1，場內人士個個爭住試玩。&#13;<br> &#13;<br> <spanclass><fontstyle>DSC-M1反轉再反轉  &#13;<br> 喺會場之中，最多人留意到要數呢部M1，同之前CyberShot相比，無論外形以至功能都有相當突破，全機以啞黑色為主，採用垂直揸機方式，最特別係2.5吋超大屏幕可以拉出反轉，最多可旋轉270o。除可當作DC咁用外，更可以好似手槍咁拎，拍照又拍片，至型至Cool！講功能，M1都有5.1百萬像素，配3倍光學變焦蔡司鏡，另外拍片功能亦加強，可攝錄全新MPEGMovieTV模式。</fontstyle></spanclass></fontstyle></spanclass></p><p>展覽資料&#13;<br> 日期及時間：&#13;<br> 10月2日（星期六）10:00am至8:00pm&#13;<br> 10月3日（星期日）10:00am至8:00pm&#13;<br> 10月4日（星期一）10:00am至6:00pm&#13;<br> 地點：銅鑼灣時代廣場露天廣場&#13;<br> 費用：全免</p></body></html>