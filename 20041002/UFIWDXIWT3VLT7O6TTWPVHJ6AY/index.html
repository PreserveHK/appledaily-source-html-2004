<html><header><meta charset="utf-8"><title>為谷新歌　任台灣導彈胸襲<br>黎明玩浪漫誤傷女Fans</title></header><body><h1>為谷新歌　任台灣導彈胸襲<br>黎明玩浪漫誤傷女Fans</h1><p>黎明（Leon）前晚舉行音樂會，順道宣傳新歌，Leon與女歌迷重演電影《甜蜜蜜》踩單車時的浪漫場面，但當Leon伸手欲搭着坐在他身後的女歌迷肩膊時，竟不小心打到歌迷鼻子，歌迷即時痛得掩鼻呼叫。</p><p>黎明前晚在九展舉行《903Leon什麼音樂會》，與歌迷玩遊戲，聊天及唱新歌，更請來林海峰任嘉賓。一名在玩遊戲時勝出的女歌迷，更可與Leon重演《甜蜜蜜》踩單車時的浪漫場景，不過可惜的是，踏着單車的Leon欲伸手搭着坐在他身後的女歌迷肩膊時，竟不小心打到歌迷的鼻子，該歌迷即時痛得掩鼻呼叫。<br> &#13;<br> <spanclass>開騷等排期 &#13;<br> Leon後來又與歌迷們擁抱合照，來者不拒，當林海峰介紹兩位來自台灣的歌迷上台時，其中一位身形肥胖的女歌迷即撲前擁抱Leon，事後Leon被問到食波餅有何感覺，他說：「冇撞親，我自己都咁好肉。」有指是被台灣導彈胸襲，Leon即笑謂：「冇乜所謂，呢啲係事實。」&#13;<br> Leon在與歌迷聊天時，有歌迷問他何時開個唱，Leon說：「我申請咗五次都唔得，唔得咪繼續申請囉。」有傳本欲申請明年八月開騷，但紅館卻批給陳奕迅，Leon說：「我舊年開始申請，好多人都唔批啦，好多人都要等，我排到出年七、八月都未申請到，製作單位遞紙時都要我簽名，我間中就要簽一簽，唔得又要簽過，簽到得為止，我唔失望，都唔急。」<br> &#13;<br> <spanclass>唔介意比較 &#13;<br> 此外，有指言承旭日前來港時，觀乎歌迷的反應與排場都比他強勁，Leon大方說：「正常，呢啲新聞對我黎明嚟講係誇越世紀嘅，現場咁多唔同歌手同演員，每個人揀嘅路，唔同時間會撞到嘅人都唔同，成個騷所有表演者都受歡迎。」&#13;<br> 採訪：李珮洳&#13;<br> 攝影：陳偉權</spanclass></spanclass></p></body></html>