<html><header><meta charset="utf-8"><title>　　曾憲梓都下台？ - 李八方</title></header><body><h1>　　曾憲梓都下台？ - 李八方</h1><p>廣東社團總會噚晚喺會展舉行國慶酒會，有成千人出席，特首董建華、中聯辦主任高祀仁同外交部特派員楊文昌都有出席，超人李嘉誠冇上京，但係就以總會榮譽會長嘅身份喺台上祝酒。&#13;<br> 不過，正如何鴻燊話齋，佢哋年紀大，唔可以咁頻撲，所以去唔到北京觀禮。而曾憲梓噚晚亦有啲唔妥當，睇睇吓煙花都要中途退席，重要兩個人扶佢落台，真係大件事。&#13;<br> 噚晚嘅煙花滙演由中總出四百萬贊助，霍英東當然在座，佢精神甚佳，但係記者問佢個孫仔啟剛係咪同晶晶拍拖，佢就充耳不聞，乜都唔講，道行十分高。&#13;<br> 黃建通攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>