<html><header><meta charset="utf-8"><title>假消防員尊特拉華達力谷新戲</title></header><body><h1>假消防員尊特拉華達力谷新戲</h1><p>尊特拉華達（JohnTravolta）近日為咗宣傳佢噚日開畫嘅新作《火海豪情》，真係出盡九牛二虎之力，佢唔單止出席晒唔同地方舉行嘅首映禮，前日佢又上埋MTV節目《TotalRequestLive》增加曝光率之餘，兼同啲影迷作近距離接觸。另外肥尊叔重走咗去紐約嘅消防局度參觀，慌死人哋唔知佢喺部戲入面係扮消防員咁。</p></body></html>