<html><header><meta charset="utf-8"><title>短線遊：<br>勇闖芝麻灣怪石陣</title></header><body><h1>短線遊：<br>勇闖芝麻灣怪石陣</h1><p>提起芝麻灣，朋友反應一致，都係問去坐監定戒毒。Oh，please！做人膚淺都唔好咁張揚，無錯芝麻灣有戒毒所、懲教所，但一樣有全港最長的18.5公里郊遊徑，深入芝麻灣半島山頭，重有大堆外形奇趣的嶙峋巨石。唔信？加點想像力咪熟今日《短線遊》先至出發喇。&#13;<br>&#13;<br>記者：尹珊珊　攝影：陳偉強　模特兒：Iris（StarAsia）</p><p><br> &#13;<br> <spanclass><fontstyle>半島怪石多  </fontstyle></spanclass></p><p><br> &#13;<br> <spanclass><fontstyle>平原觀白鷺覓食  &#13;<br> 芝麻灣是大嶼山東南面最大的半島，我們從中環乘渡輪至梅窩再轉乘橫水渡，1小時不夠已到達芝麻灣渡輪碼頭。甫出碼頭即見芝麻灣地標──芝麻灣戒毒所與芝麻灣懲教所，轉入水泥路，5分鐘路左出現梯級路，下望野草叢生，Iris見狀即問：「會唔會行錯路呀？」攝影師手持地圖審判：「啱路喎，應該去到長沙灣，行落去至算啦！」&#13;<br> 拾級而下，俯身越過重重障礙，眼下一片長滿橙色小花的平原，果真別有洞天，Iris喊道：「嘩，好多白鷺呀！」攝影師反應快，連忙喝止：「咁大聲，乜都俾你嚇走啦！」即時舉機，拍番張白鷺與海沙龍照。尾隨白鷺，走到一隱蔽石灘，沙幼水清，嶙峋怪石多的是，我指向對面山坡謂：「上面有嚿『松鼠石』喎！」Iris又指石灘一石問：「嚿石似唔似烏龜？」又幾似喎，細路女想像力果然唔同，折返平原，在另一端燈柱旁，還有塊比人高的「人面石」。</fontstyle></spanclass></p><p><br> &#13;<br> <spanclass><fontstyle>伯伯獨守長沙灣  &#13;<br> 往長沙灣沒明顯路徑可走，緩緩前進到達一條廢村，目下一片頹垣敗瓦，村屋內陳設破爛不堪。須臾，見一間尚算光鮮企理的村屋，還聞陣陣狗吠聲，Iris眉一蹙：「好似有人住喎！」走近查看，別說人影，就連惡狗也不見一隻，此時攝影師忽然慘叫，原來有隻百厭貓在他腳底捐過，大佬，想嚇死人咩！Iris一旁喃喃自語：「喃嘸阿彌陀佛，打搞晒。」&#13;<br> 屋主傅伯伯終於聞聲出迎，他是全條長沙灣村唯一一戶人家，靠耕種為生，每日也把收成品運往長洲擺賣。閒談兼問路，得他指引向下徑進發，下徑可謂全程最艱辛一段，雜草長及胸口，既要與長草角力，又要留心路上碎石，身手極度敏捷的攝影師也在此不慎掛彩，得前人留下的藍色尼龍繩指引，方可接走郊遊徑。</fontstyle></spanclass></p><p><spanclass><fontstyle>沿路盡見奇形怪石  &#13;<br> 芝麻灣環島郊遊徑全長18.5公里，走畢要8小時，起迄點俱在十塱營地。剛才從迂迴曲折的小路中途插入，雖然兩者同為山路，但郊遊徑明顯廣闊平坦，輕鬆易行得多。&#13;<br> 至下徑，偶有海風吹送，舒服至極，一路防UV傘和風扇仔不離手的Iris又忽然大喊：「你睇，有老虎呀！」吓？芝麻灣竟然有老虎，唔係嘛？望真，原來是塊伏在山上望海的「老虎石」，我斥道：「小姐，唔該下次講清楚少少啦！」向海，尚有一片石林，Iris即時背靠「印台石」，以海天一色的景致陪襯，拍下沙龍照一張。繼續往龍尾開步走，拐入另一山頭，「豆腐石」、「鷹嘴石」相繼出現，我們就似玩尋寶遊戲，忙着四處尋覓奇趣怪石。</fontstyle></spanclass></p><p><spanclass><fontstyle>十塱水塘飽覽秀麗水色  &#13;<br> 龍尾是郊遊徑中心交滙點，要前往大浪灣、下徑或南大嶼郊野公園，均會路經此處。不諳龍尾名字由來，但到龍尾果見到一條木製龍尾巴，Iris撲前呼道：「行咁耐，終於到喇！」由下徑走到龍尾已2小時，嬌滴滴Iris自然有疲態，我們選擇前往十塱水塘，舉步回程至芝麻灣碼頭。&#13;<br> 十塱水塘原供水給長洲、坪洲，喜靈洲等離島，至70年代這些離島正式併入全港供水網絡，十塱水塘則降格成灌溉水塘。論氣勢，比不上萬宜水庫，但目下水波輕盪，水面山巒倒影，也頗覺秀麗。離開水塘，10分鐘後到達大嶼山郊野公園的芝麻灣管理站，我們在對開的木枱休息片刻，靜待橫水渡結束旅程。</fontstyle></spanclass></p><p><spanclass><fontstyle>芝麻灣兩大Landmark  &#13;<br> 一提起芝麻灣，大部份人會聯想起芝麻灣戒毒所（右圖），這個位於半島東岸的低度設房院所在1996年興建，專門收容被法庭定罪的女性吸毒者，提供戒毒及康復治療，並於1998年開始同時收容女性成年犯。毗連的芝麻灣懲教所，則為中度設訪院所，早於10年前興建，收容刑期在2年或以下的女性成年犯。</fontstyle></spanclass></p><p><spanclass><fontstyle>交通  &#13;<br> 中環乘搭新渡輪至梅窩碼頭或長洲碼頭，再轉乘橫水渡直達芝麻灣碼頭，船費及班次查詢：新渡輪21318181。&#13;<br> 備註：橫水渡航班有限，部份班次更不會駛經芝麻灣，出發前宜先查問清楚。</fontstyle></spanclass></p></body></html>