<html><header><meta charset="utf-8"><title>汽車專題：嚴選1300cc以下車仔<br>Move闊落有Turbo最啱新牌仔</title></header><body><h1>汽車專題：嚴選1300cc以下車仔<br>Move闊落有Turbo最啱新牌仔</h1><p>剛剛考獲車牌的新手，最渴望的自然是可以擁有自己的座駕，一嘗當車主的滋味。如果自問技術麻麻，路面操控仍未信心十足，可以買一部馬力較小，如1300cc以下，外形細細的車仔，好讓路面駕御能力掌握得好時，便可以轉換大馬力的汽車。除了要懂得揀車外，初次買保險亦有很多事項要注意，免得被人亂加保費。&#13;<br>&#13;<br>記者：曾順珍　攝影：黃子偉　&#13;<br>ImageGirl：JoeyMo</p><p><spanclass><fontstyle>MoveTurbo備有+/-波  &#13;<br> 新牌仔不想揸快車，Move是個不錯的選擇，它雖只得659cc，卻有個Turbo引擎，另備有自動波和+/-波，最啱想揸棍波但無信心的新牌仔女，以+/-波一嘗手動推檔的感覺。加上其油門反應不似其他馬力大的汽車敏感，對新牌仔有一定的安全感，惟車身較高，掟彎時便要收油減速。</fontstyle></spanclass></p><p>MoveProfile&#13;<br> 引擎：659cc直四Turbo&#13;<br> 馬力：64ps/6000rpm&#13;<br> 扭力：10.2kgm/3600rpm&#13;<br> 傳動：4前速自動+/-波&#13;<br> 輪胎：165/55R15&#13;<br> 尺碼：3395×1475×1610mm&#13;<br> 車價：$99,090&#13;<br> （皇冠車行：28276328）</p><p><spanclass><fontstyle>Echo起步強掟彎穩  &#13;<br> 如果要講操控靈活的小型汽車，豐田Echo當之無愧。這架曾在1999年獲外國評為「千禧之車」及「全港最佳汽車」，1300cc引擎令每公升汽油可行18.9公里。它的路面操控極好，起步力強，而且掟彎穩定，短尾設計令泊車睇位夠晒方便，極適合初哥駕駛。此外，車廂寬敞，空間感足夠，就算後座坐齊三位成年人都絕無擠擁感。最好的是它的配件多，喜歡幫座駕扮靚的朋友就最啱。</fontstyle></spanclass></p><p><spanclass><fontstyle>smart車架最安全  &#13;<br> 跟平治同廠的smart，質素當然有保證，例如整個車架是TridionSafetyShell設計，用硬度高的扭力鋼製成，全無接位，大吉利是撞車都不易變形。其次，smart亦起用AClass的三文治結構概念，座椅設計特高，令引擎在撞擊時會向下走，不易撞向司機及乘客。加上全車玻璃範圍大，令新牌仔視野更清晰。</fontstyle></spanclass></p><p>smartfortwocabriopassionProfile&#13;<br> 引擎：698cc直3SOHC&#13;<br> 馬力：61ps/5250rpm&#13;<br> 扭力：12.4kgm/4400rpm&#13;<br> 傳動：6前速自動+/-波&#13;<br> 輪胎：（前）145/65R15（後）175/55R/15&#13;<br> 尺碼：2500×1515×1550mm&#13;<br> 車價：$168,000（仁孚行34288666）</p><p><spanclass><fontstyle>買保險小貼士  &#13;<br> 紀律部隊藝人最難買&#13;<br> 所有車都要買保險才可以在路上行走，永亨銀行高級經理、保險及信託處主管伍華和高級客戶聯絡主任郭忠平表示新牌唔一定要買全保，主要是視乎上會要求，一般在貸款15萬元以下。&#13;<br> 「如果係新牌，就算揸最簡單穩陣嘅車，都會加附加費，最少要加50%，也視乎職業因素；如果做紀律部隊、藝人等高危工作，保險公司分分鐘未必肯承保。有啲好Sporty嘅車例如Altezza、Porsche、Subaru、Skyline咁，如果車主年齡喺25歲以下，亦會加保費。所以新牌仔最好選擇馬力細，約1500cc以下嘅車種，等熟習路面情況後先買馬力大嘅。重有買保險時，最好揀有實力同信譽好嘅，重要如實報告自己嘅背景，千祈唔好隱瞞，唔係出事後分分鐘無得賠。」&#13;<br> &#13;<br> <spanclass><fontstyle>保費愈買愈平  &#13;<br> 英傑華保險有限公司技術及服務經理鄧偉祥認為，新牌和舊牌在買保險時最大分別在於NCB（NoClaimBonus無索償折扣），架車揸得愈耐兼無向保險公司索償，咁NCB就愈高，保費便愈平，可參考下表：</fontstyle></spanclass></fontstyle></spanclass></p><p>根據鄧偉祥解釋，所有保費都有一條方程式計算，而全保費用多以$8,600為基礎數值，程式如下：&#13;<br> $8,600+車價8.4%+NCB&#13;<br> 如果以一架價值$90,000汽車計算，車主有20%NCB，他的全保費用大約：&#13;<br> {$8,600+（$90,000×8.4%）}×0.8=$12,928&#13;<br> 當然，如果車輛出意外要索償，NCB便會有所扣減。</p></body></html>