<html><header><meta charset="utf-8"><title>寧夏病童見者心酸<br>楊采妮喊不停GiGi唔敢埋身</title></header><body><h1>寧夏病童見者心酸<br>楊采妮喊不停GiGi唔敢埋身</h1><p>楊采妮、莫文蔚和梁詠琪（GiGi）昨日到銅鑼灣出席記者會，分享她們早前到寧夏親善訪問的點滴。旅程中楊采妮哭得最厲害，GiGi為免受她影響，故意避開她的視線。</p><p>身為聯合國兒童基金教育大使的楊采妮（Charlie）、扶貧大使的莫文蔚（Karen）及兒童健康大使的梁詠琪早前往內地寧夏親善訪問，昨日三人在時代廣場出席「寧夏童心夢飛行」記者會，分享旅程的點滴。&#13;<br> 在探訪旅程哭得最厲害的Charlie表示每次看見可憐患病的嬰孩，她便忍不住哭，並自認喊包。而GiGi表示免受Charlie影響，她故意避開Charlie視線，以免一齊做喊包。&#13;<br> <br> <spanclass>莫文蔚最堅強 &#13;<br> GiGi探訪中認識當地一個部份腦細胞死亡的嬰兒，其堅強的母親令GiGi大為感動，有否激發GiGi的母性？GiGi說：「暫時冇諗住生BB，幫多啲人哋嘅小朋友，自己先至生細路仔。」而未流過一滴眼淚的Karen則表示認識到一個立志要當醫生的小朋友，她認為自己要比他們更堅強，Karen說：「我諗起好辛酸嘅事都唔會喺人前喊。」&#13;<br> 此外，Charlie下周將往新疆拍攝徐克執導的電影《七劍》，逗留當地三個月，大部份時間更會在天山開工，她透露導演已為她預備口服的氧氣珠，解決當地空氣稀薄問題。&#13;<br> <br> <spanclass>誤用陰濕字眼 &#13;<br> 會否擔心患上高山症？Charlie說：「唔會啩，我諗冇事啩，我喺嗰度重要一路騎馬一路打。」Charlie在戲中與黎明最多對手戲，有否親熱鏡頭？她笑說：「睇劇本唔會太親密，但係同佢有啲……陰陰濕濕。」Charlie經記者糾正後自知講錯，她儍笑說：「唔係陰陰濕濕，係疑幻疑真至啱。」隨即大讚黎明又cool又靚仔。&#13;<br> 採訪：KennethCheung&#13;<br> 攝影：ChanChiLam</spanclass></spanclass></p></body></html>