<html><header><meta charset="utf-8"><title>示　愛 - 李牧童</title></header><body><h1>示　愛 - 李牧童</h1><p>深夜乘地鐵，看見一對男女在「談情說愛」。&#13;<br> 兩人年紀相若，十四、五歲吧，男的女的樣貌都不差。他們旁若無人。&#13;<br> 「因為你唔鍾意我，所以我偏要鍾意你。」男孩仰起臉說。&#13;<br> 「即係話等到我鍾意你，你就唔鍾意我啦？」女孩同樣一臉輕浮。&#13;<br> 男孩聳聳肩，「唔知㗎，可能㗎。」&#13;<br> 「咁即係叫我永遠唔好鍾意你啦。」&#13;<br> 「係呀，千祈唔好愛上我，會好痛苦㗎。」&#13;<br> 「點解？」&#13;<br> 「我花心囉，我唔可以淨係愛一個女人㗎。」&#13;<br> 女孩怒了，「咁你快啲死開啦，仆街！」&#13;<br> 「你屋企呀？要避我嘅，你咪自己行開囉，不過我會繼續追住你。」&#13;<br> 「張××，你究竟想點呀？」&#13;<br> 「追你囉。」&#13;<br> 女孩沉默半晌，「OK！張××，其實我好鍾意你，鍾意你鍾意到死，咁得啦?!你走得啦！」&#13;<br> 「講呀？我唔信喎。」&#13;<br> 「咁你到底想點呀？」&#13;<br> 「咀我囉，既然你咁鍾意我。」&#13;<br> 出乎意料，女孩真的迎上前吻上男孩的唇，「咁你走得啦。」&#13;<br> 「唔走喎，你以為我唔認真，我偏要認真。譚××，我愛你。」&#13;<br> 最傲慢的示愛方式，我算是見識了。</p></body></html>