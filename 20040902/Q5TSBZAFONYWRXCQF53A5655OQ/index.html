<html><header><meta charset="utf-8"><title>打工仔與老闆：<br>書面合約保障勞資雙方</title></header><body><h1>打工仔與老闆：<br>書面合約保障勞資雙方</h1><p>本欄由勞工處與《蘋果日報》合辦，逢星期四刊出，旨在為勞資雙方解釋有關僱傭問題，如僱主或僱員有任何疑問，可致電熱線27171771查詢。</p><p>小玲：家姐，我今日去見工，老闆話我幾好，叫我下星期一返工。&#13;<br> 家姐：份工有幾多錢人工呀？&#13;<br> 小玲：五千蚊，另外加班會有津貼，不過老闆無講清楚點計。&#13;<br> 家姐：咁老闆有無同你簽合約？&#13;<br> 小玲：老闆話公司又唔係大，只得十幾個職員，唔需要簽合約，口頭講就得嘞。&#13;<br> 家姐：咁點得呀，如果將來有爭拗，大家無憑無據，對你哋雙方都無保障。&#13;<br> 小玲：咁我可以點做？&#13;<br> 家姐：我知道勞工處出咗一本叫《使用書面合約及備存工資和僱傭紀錄》嘅書，裏面有一份僱傭合約樣本，同埋常用嘅僱傭紀錄樣本，好似假期紀錄咁。我公司都有參考呢份合約樣本去制訂僱傭合約，所以𠵱家合約嘅內容好齊全，老闆都好滿意。&#13;<br> 小玲：我可以去邊度攞到呢本書呀？&#13;<br> 家姐：你可以去勞工處勞資關係科嘅分區辦事處免費攞到，又或者上勞工處網頁<ahref http:>www.labour.gov.hk 下載。&#13;<br> &#13;<br> 以上資料只用作說明《僱傭條例》下的相關條文，對有關法例的詮釋，應以《僱傭條例》原文為依據。如有任何爭議，則以法院的判決為最後依歸。&#13;<br> 此外，為了鼓勵及嘉許機構推行良好人事管理，勞工處現正舉辦第四屆「良好人事管理獎」，歡迎各機構踴躍參加，報名截止日期為2004年9月10日。詳情請瀏覽本處網頁<ahref http:>www.labour.gov.hk 。&#13;<br> 資料提供：勞工處勞資協商促進科&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></ahref></ahref></p></body></html>