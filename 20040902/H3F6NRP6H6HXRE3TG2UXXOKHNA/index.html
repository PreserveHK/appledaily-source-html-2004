<html><header><meta charset="utf-8"><title>　　HelloKitty攻陷大男人芳心 - 李八方</title></header><body><h1>　　HelloKitty攻陷大男人芳心 - 李八方</h1><p>唔理小朋友定係OL，HelloKitty都可以話攻陷咗唔少女性嘅心，不過估唔到HelloKitty呢隻公仔貓嘅魔力，大到可以吸引埋大新銀行董事總經理黃漢興呢個大男人！&#13;<br> 噚日大新銀行喺銅鑼灣三越百貨門口搞大騷，推廣佢哋張HelloKitty信用卡，成個人咁高嘅HelloKitty公仔成為焦點就不在話下，大新銀行董事總經理黃漢興亦都吸引到八方視線，當然要行埋去同佢傾幾句啦！&#13;<br> 點知走到埋去，黃總耍晒太極，話自己放緊假，乜都唔講。放緊假都去，黃總難道都係HelloKitty迷？八方本來想問多句，點知黃總話：「我今日乜都唔知架，問我老竇姓乜我都唔知㗎！」見到HelloKitty就老竇姓乜都唔知？&#13;<br> （圖）大新推出HelloKitty信用卡，（左起）Sanrio（香港）副總經理HiroNishino、VisaInternational香港及澳門地區總經理陳碧鏵、大新嘅余李玉梅同黃漢興都有出席。&#13;<br> 梁鑑章攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>