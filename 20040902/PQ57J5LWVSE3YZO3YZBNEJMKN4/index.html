<html><header><meta charset="utf-8"><title>電腦新產品：JVC纖體王MP-XV841<br>內置燒碟機全球最細</title></header><body><h1>電腦新產品：JVC纖體王MP-XV841<br>內置燒碟機全球最細</h1><p>成日話要帶部Notebook外出工作，最緊要細兼輕，光碟機更係可免則免，費事得個「拎」字。不過當見到JVC最新嘅MP-XV841後，可謂對內置光碟機嘅Notebook完全改觀，跟大牛龜形象唔再畫上等號，而且XV841選用重係DVDCombo，睇DVD外重可以燒埋CD，就好似隨身帶住部輕巧燒碟機咁方便。&#13;<br>記者：許福合&#13;<br>攝影：陳偉強　&#13;<br>ImageGirl：Ana</p><p>講細講輕嘅Notebook，其實市面上大把選擇，但細得嚟內置埋光碟機嘅唔多，今日嘅主角XV841採用一個8.9吋芒，所以整部機大極有限，合上屏幕後，甚至比《壹週刊》重要細，係現時內置DVDCombo光碟機Notebook之中體積最細。而重量約為1.5kg，令到出外工作輕鬆不少，對既要求流動性與實用性兼備嘅玩家，XV841就相當實際兼啱用。不過要留意，電池部份將會凸出機身外，筆者就提議使用時先裝上，以方便攜帶。</p><p><br> &#13;<br> <spanclass><fontstyle>低電壓用足5.5小時  &#13;<br> 要拎Notebook出外使用，除咗要考慮輕便性外，更要留意電池操作時間，XV841附有電池叉足後，最長使用5.5小時，相當唔錯，而且因為內置有DVDCombo，燒碟將會較為食電，更襟用嘅電池亦可確保用家能完成工作！此機使用超低電量P-M1GHz，耗電量較少，但仍可提供應有效能表現，加埋使用256MB記憶體，雖然規格上唔算最頂級，但一般文書處理或上網，已經應付有餘。&#13;<br> 而外觀上使用銀色機面，裏面使用黑色機身，拎到唔少分數，出街用絕對搶鏡。雖然機身體積較細，不過鍵盤配置得唔錯，就算唔係All-In-One機種咁有個FullSize鍵盤，打起字上嚟都幾好手感，值得一讚。</fontstyle></spanclass></p><p><br> &#13;<br> <spanclass><fontstyle>8.9吋高解像靚芒  &#13;<br> XV841用上咁細小機身，屏幕當然有所遷就，LCD尺寸為8.9吋，屬於新設計屏幕，可有效減低反光及折射，睇落會更加舒服自然。對動態畫面如播放DVD、3D遊戲尤其出色。8.9吋屏幕雖然比一般機較細小，不過最高解像度可去到2,048×1,536，比唔少Desktop電腦重要勁！擴充方面一啲都唔輸蝕，有齊TypeIIPCMCIA插槽、SD讀卡器及IEEE1394，應可照顧大部份用家需要。無線網絡亦係筆記簿電腦嘅大熱功能，有齊802.11b及更高速嘅802.11g，要上網又或自設無網絡，都更為簡單容易。</fontstyle></spanclass></p><p><b> PROFILE</b> &#13;<br> 處理器：Centrino1GHz（低電壓版）&#13;<br> 記憶體：256MB	&#13;<br> 硬碟：40GB&#13;<br> 屏幕：8.9吋	&#13;<br> 顯示：Intel855GM&#13;<br> 作業系統：WindowsXPPro&#13;<br> 體積：235×31.5-43.5×214mm&#13;<br> 重量：1.5kg&#13;<br> &#13;<br> 信興JVC　&#13;<br> 查詢電話：27328220</p></body></html>