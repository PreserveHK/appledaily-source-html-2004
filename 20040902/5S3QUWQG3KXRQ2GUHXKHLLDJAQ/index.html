<html><header><meta charset="utf-8"><title>歌迷偶像各有各猴擒<br>阿樂咀女Fans先遭偷吻</title></header><body><h1>歌迷偶像各有各猴擒<br>阿樂咀女Fans先遭偷吻</h1><p>余文樂和張敬軒前晚出席商台活動大受女歌迷歡迎，張敬軒擁着女歌迷時上下其手，而余文樂的女歌迷上台即火速錫偶像臉部，最終余文樂都親吻了她，表情有點尷尬。</p><p>余文樂和張敬軒前晚在九龍灣出席商台《903萬人迷大作戰》活動，在夢想成真環節，余文樂扮賽車手，而張敬軒則扮皇帝。&#13;<br> 其中一名女歌迷被抽中可跟張敬軒親密接觸，張敬軒立即把歌迷擁入懷中，余文樂大叫「咀佢」，並取笑張敬軒掃歌迷背部說：「你上下其手似洗牌。」張敬軒說：「我體察民情啫。」後來輪到余文樂的女歌迷上台，她即火速錫偶像臉部，但其實應由余文樂錫她，最終余文樂都親吻了這位女歌迷，表情有點尷尬。<br> &#13;<br> <spanclass>傳聞逐點反擊 &#13;<br> 主持ILoveYouBoyz不停以黃伊汶取笑余文樂，他說：「我哋有一齊滑水，但唔係喺埋一齊，佢身形太高。我聽聞佢都有背景。」曾有報道指黃伊汶的父親黃俊是江湖中人，故余文樂急解釋說：「我係話佢背後有強大公司，環球同藝能。」<br> &#13;<br> <spanclass>被封廣州惡霸 &#13;<br> 而張敬軒則被踢爆外祖父是廣東省前任陸軍總司令，大家取笑他是「廣州惡霸」，張敬軒說：「外公已經退休，自己唔夠其他人有錢，權勢喺我身上冇任何作用。外公同鄧小平共事過，佢又係打越南時參謀長，立過好多功。」&#13;<br> 張敬軒即將到台灣出席音樂頒獎禮，他說：「我唔擔心身份特殊，不過會小心保管證件，相信大會都會做好保安。」&#13;<br> 採訪、攝影：駱華齡</spanclass></spanclass></p></body></html>