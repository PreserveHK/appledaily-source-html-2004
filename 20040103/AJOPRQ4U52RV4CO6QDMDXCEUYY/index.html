<html><header><meta charset="utf-8"><title>新車速報：<br>凌志ES300質優價更抵</title></header><body><h1>新車速報：<br>凌志ES300質優價更抵</h1><p>響經濟低迷情況下仍不乏捧場客，被視為高品味汽車品牌嘅凌志（Lexus），早前代理以超值價限量發售一款ES300豪華版，瞬即惹來車迷好大反應，更出現供不應求嘅現象；究竟呢款車有甚麼過人之處呢？今日就等我哋一齊嚟睇吓啦！&#13;<br>&#13;<br>記者、部份攝影：陳偉林</p><p>呢款凌志ES300型號，有別同系其他車款，主要針對中價嘅高級轎車市場，造型既出眾之餘，車廂設備亦見講究，一直不乏識貨用家欣賞。</p><p><spanclass><fontstyle>外形獨到有品味  &#13;<br> 及至呢一代，新車賣相更變得趨時獨特，予人品味突出之餘，炯炯有神嘅大燈及霧燈組合，加埋四輪跑車化胎軨配搭，富活力嘅氣派，望落又真係幾有吸引力噃！</fontstyle></spanclass></p><p><spanclass><fontstyle>配套豪華又講究  &#13;<br> 再者，凌志車系內裏嘅出眾隔音設備，加上一套高級6碟CD音響，前後獨立送風嘅恒溫冷氣，置身其中嘅上乘皮椅，一份愜意嘅舒適感，即時油然而生；還有，設備除電窗、電鏡，以及前後獨立房燈外，又有尾玻璃遮陽簾，配套都可算係一絲不苟呢！</fontstyle></spanclass></p><p><spanclass><fontstyle>3.0公升V6偈演繹出眾  &#13;<br> 新車除予人舒適感外，一台3.0公升V6偈嘅表現，亦教人柔韌有力，起跑加速固然剛勁充滿動感，而一套5前速自動波嘅順滑反應，更可謂功不可沒，加埋四輪富支持力又不失舒適感嘅懸掛結構，可算係完全切合一部高級轎車應有身份㖭！</fontstyle></spanclass></p><p><spanclass><fontstyle>記者評語：乘坐舒適代步一流  &#13;<br> 早前，代理方面以極吸引嘅價錢推售，即時賣個滿堂紅，定單接踵而來；新車無論外形及車廂陳設，同樣講究又舒適，加上凌志嘅品牌效應，以及一台3.0公升V6偈慳油好力嘅表現，作為日常代步座駕，委實合適不過之餘又見超值。&#13;<br> &#13;<br> <b> 凌志ES300豪華版小檔案</b> &#13;<br> 引擎：2995ccV6DOHC&#13;<br> 馬力：212ps/5800rpm&#13;<br> 扭力：30.4kgm/4400rpm&#13;<br> 尺碼：4855×1810×1455mm&#13;<br> 軸距：2720mm；車重：1565-1590kg&#13;<br> 新車售價：$309,000&#13;<br> 車輛提供：皇冠汽車（25119430）</fontstyle></spanclass></p></body></html>