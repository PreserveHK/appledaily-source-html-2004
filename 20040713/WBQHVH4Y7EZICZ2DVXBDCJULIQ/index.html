<html><header><meta charset="utf-8"><title>澳洲天后Kylie收山嫁人</title></header><body><h1>澳洲天后Kylie收山嫁人</h1><p>澳洲女歌手KylieMinogue自從同法國男星奧利華馬天尼斯（OlivierMartinez）拍拖之後，好似無心戀戰，一啲都唔在乎歌唱事業咁。最近我羅拉收到風，Kylie經過詳細考慮後，已經決定收山。據講佢打算出多一張新曲加精選大碟，同埋做一次大型巡迴演唱會後，就會叠埋心水嫁人。其實Kylie成日同人講恨生BB，相信佢收山都係為咗呢個原因。</p></body></html>