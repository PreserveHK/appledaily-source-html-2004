<html><header><meta charset="utf-8"><title>一味窩輪：追電盈Call揀9860</title></header><body><h1>一味窩輪：追電盈Call揀9860</h1><p>是日恒指高低波幅97點，埋單微跌11點，幅度好細，但啲氣氛麻麻，成交金額跌到84億元，去年聖誕前夕到𠵱家未見過咁低嘅成交額，好友同淡友都喺度等待。&#13;<br> 市況未有方向，啲錢流向三電一煤（以前電盈（008）未俾小小超收購，都列入3電之中）。電盈升20仙，中電（002）升50仙，港燈（006）升40仙，中煤（003）升10仙。好多時候，個市唔多明朗嗰陣，啲公用股就會相對硬淨。&#13;<br> 若然繼續睇好電盈，可短炒鎖定回報輪9762，昨收16.5仙，升7.8%，隻輪勝在買賣非常容易。想揀標準Call輪，則只有9860啱玩，昨收92仙，升19.5%，年底到期，溢價13.6%，槓桿率6.1倍；隻輪溢價係略為高啲，落手要速戰速決。&#13;<br> 中電Call輪中，9302數據靚極，年底到期，輪價54仙，負溢價1.2%，槓桿率7.9倍。不過正股已接近4月初高位，恐怕升幅有限。正股唔再去嘅話，Call輪數據再靚都難有作為。&#13;<br> <br> <spanclass>9822候低吸博反彈 &#13;<br> 港燈Call輪有9838同9303可以諗吓，只不過交投太靜，冇耐性嘅話，無謂諗。中煤冇Call輪掛牌，唔使傷腦筋。&#13;<br> 國壽（2628）跌10仙，收4.475元，再低啲，收集Call輪博反彈，主角係9822，9月底到期，輪價29仙，溢價7%，槓桿率15.4倍。其他國壽Call輪，諗唔過。&#13;<br> 章盛</spanclass></p></body></html>