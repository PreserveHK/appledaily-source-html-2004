<html><header><meta charset="utf-8"><title>女人必掃巴黎鞋街大朝聖</title></header><body><h1>女人必掃巴黎鞋街大朝聖</h1><p>去巴黎，指定節目必然係名店朝聖，雖然歐元滙率勁升，但遇着香港無得賣的款式，尤其係女人至愛的靚鞋，點都會恨買。今次就帶你到第7區鞋街睇最Hit牌子、星期日都有得Shopping的第4區，等你下次遊巴黎有新蒲點！	&#13;<br>&#13;<br>記者及攝影：梁珮瑜部份攝影：蔡鴻雯</p><p><spanclass><fontstyle>第7區鞋街ruedeGrenelle  &#13;<br> 《SexandtheCity》主角Carrie花在買鞋上的錢，竟然夠畀一層樓首期，可見愛靚的女人都係買鞋狂。位於巴黎第7區的街道ruedeGrenelle及其一帶，有十多間不同風格的鞋店，款式多兼有齊當今大熱紅牌，本人稱之為「鞋街」。以MartineSitbon作起點，周圍逛吓實揀到心水。</fontstyle></spanclass></p><p><spanclass><fontstyle>推介MartineSitbon  &#13;<br> 特別推介M.Sitbon，除咗個人喜好，更因為佢係近年歐美時裝媒體力讚的設計師之一，其風格浪漫又有創意，帶點不協調的獨特感覺。而鄭秀文、梁詠琪等港星亦有力捧，但香港賣得較貴，有機會來巴黎應到專門店朝吓聖。</fontstyle></spanclass></p><p>MartineSitbon：13ruedeGrenelle75007（Metro地鐵站SevresBabylone出站後，沿ruedesSaintsPeres直行）&#13;<br> &#13;<br> <spanclass><fontstyle>IRIS鞋店  &#13;<br> 店舖地方細細，但有齊Chloe、MarcJacobs、VeroniqueBranquinho等熱牌，秋冬新鞋已經登場，而春夏貨尾就做緊減價，部份款式香港未見過。</fontstyle></spanclass></p><p><spanclass><fontstyle>陳慧琳亦捧場&#13;<br> ChristianLouboutin  &#13;<br> 紅到紐約的法國鞋匠ChristianLouboutin，閃亮的高跟鞋夠貴氣，以紅色鞋底作標記。手工精巧，雖然一對鞋平均要$3,000，但Fans包括不少荷李活女星，而我們的陳慧琳亦係擁躉，鍾意佢着到雙腳又瘦又靚。香港售賣的款式比較少，Fans當然要到專門店一遊！</fontstyle></spanclass></p><p><spanclass><fontstyle>意大利名履&#13;<br> SergioRossi  &#13;<br> 代代相傳純手工藝術，OL至愛的意大利鞋履名牌SergioRossi，呢度都有。比香港價錢唔算平好多，但又係勝在特別款式較多，Fans有排揀。</fontstyle></spanclass></p><p><spanclass><fontstyle>星期日Shopping──第4區St-Paul  &#13;<br> 巴黎的超市、時裝店及百貨公司等，在星期天都是不營業的，節目就只有參觀展覽館、博物館。其實少部份地區，在星期日係仍然營業的，而其中第4區的St-Paul一帶，就係不錯的選擇。（Metro地鐵站：St-Paul站）</fontstyle></spanclass></p></body></html>