<html><header><meta charset="utf-8"><title>數碼影音：<br>千六蚊激平400萬像素扭鏡DC</title></header><body><h1>數碼影音：<br>千六蚊激平400萬像素扭鏡DC</h1><p>千祈唔好以為扭鏡只會喺高檔數碼相機出現，好似Speed最新嘅MobiDVH10，就用上多角度拍攝鏡頭，而功能方面更係多線發展，號稱功能7合1，而價錢方面更再創新低，只要$1,580就可以影相、拍MPEG4、聽MP3及錄音，功能非常齊全，加埋純情少女Feel嘅小白外形，攞出街玩，真係型爆！&#13;<br>&#13;<br>記者：許福合&#13;<br>攝影：伍慶泉&#13;<br>ImageGirl：Becky</p><p><spanclass><fontstyle>Profile  &#13;<br> 解像度：400萬像素CMOS&#13;<br> 變焦：4倍數碼變焦&#13;<br> 屏幕：1.5吋&#13;<br> 記憶卡：SD/MMC卡&#13;<br> 電源：充電池&#13;<br> 體積：16×62.4×102.4mm&#13;<br> 重量：104g</fontstyle></spanclass></p><p>新推出H10無論外形同設計，都同一般相機仔有好大分別，單係用上至潮嘅乳白色機身就已經入型入格，最特別係鏡頭使用230度扭擰鏡頭，可前後旋轉，作多角度拍攝，既可影人，連自拍都可玩埋。論機身又唔算大部，而且屬於卡片相機設計，夠晒輕薄，重量更只有104g，流動性一流！</p><p><spanclass><fontstyle>錄播全能夠實用  &#13;<br> H10使用400萬像素CMOS感光元件，提供4倍數碼變焦功能，論相片質素不算突出，不過當睇埋內置嘅其他功能，包你對H10立即另眼相看。除咗DC及錄音功能外，用家要特別注意MPEG4攝錄功能，可使用到640×480及320×240，後者嘅流暢度可達每秒30格以上，對拍片要求高嘅用家就一定會滿意。另外最Hit嘅MP3功能亦不會缺少，只要將歌曲放入SD/MMC記憶卡，H10立即可為你隨時獻唱！此機嘅MediaPlayer功能更能對應多種影音檔案（MPEG1及MPEG4），亦可當作一部隨身播片機。</fontstyle></spanclass></p><p><spanclass><fontstyle>變身電筒夠特別  &#13;<br> 以上功能大家都不會太過陌生，但相機變身電筒你又聽過未？此機鏡頭旁邊設有幾粒超光LED，當轉換至電筒模式後，LED立即會發出強光，雖與真正電筒光度上略有不及，不過當處身黑暗，絕對可讓用家作為認路之用！旅行郊遊就非常啱用。&#13;<br> 電源方面，設計更是獨一無二，可兼容Nokia手機薄電池，若果使用Nokia手機用家，就即係變相多嚿後備電，呢個設計較為少見！上文提到H10可用SD/MMC卡，原來當經USB接上電腦後，H10更可當埋讀卡器使用。數一數，H10總共將影音實用兼具嘅7大功能集於一身，以$1,580開賣，夠晒抵！</fontstyle></spanclass></p><p>展昇有限公司&#13;<br> 電話：23611295&#13;<br> &#13;<br> <spanclass><fontstyle>扭得DC影相最自由  &#13;<br> 扭鏡DC絕對唔係得個樣，方便又實用，巿面都有唔少相機具備扭鏡扭芒設計，以下機種不妨作個參考。</fontstyle></spanclass></p><p><spanclass><fontstyle>SV-AS10多合一鼻祖  &#13;<br> PanasonicD-SNAP系列鼻祖機，功能至今都唔弱，機身超薄，呢個價位真係無敵。&#13;<br> 解像度：200萬像素CCD&#13;<br> 光學變焦：無&#13;<br> 屏幕：1.5吋&#13;<br> $1,490（c）</fontstyle></spanclass></p><p><spanclass><fontstyle>SV-AV50　鏡頭LCD一齊扭  &#13;<br> AS10後繼機，功能大至相若，不過加入扭LCD設計，同加大至2''。&#13;<br> 解像度：200萬像素CCD&#13;<br> 光學變焦：無&#13;<br> 屏幕：2吋&#13;<br> $2,380（c）</fontstyle></spanclass></p><p><spanclass><fontstyle>U50小巧輕便  &#13;<br> SONYU50外形小巧，不過都配有扭鏡，並使用MSDuo卡及3A電芯。&#13;<br> 解像度：200萬像素CCD&#13;<br> 光學變焦：定焦&#13;<br> 屏幕：1吋&#13;<br> $1,580（a）送64MBMS卡</fontstyle></spanclass></p><p><spanclass><fontstyle>C1形似手槍  &#13;<br> 三洋C1外形特別，與手槍相似，亦具有高解像拍片功能。&#13;<br> 解像度：320萬像素CCD&#13;<br> 光學變焦：5.8倍&#13;<br> 屏幕：1.5吋&#13;<br> $3,680（d）送256MBSD卡</fontstyle></spanclass></p><p><spanclass><fontstyle>A80加入扭芒  &#13;<br> 扭芒可以話Canon嘅專長，A80亦配有扭芒設計，屬於A70嘅升級版。&#13;<br> 解像度：400萬像素CCD&#13;<br> 光學變焦：3倍&#13;<br> 屏幕：1.5吋&#13;<br> $2,780（b）</fontstyle></spanclass></p><p><spanclass><fontstyle>S1IS十倍光學變焦  &#13;<br> 消費機種，罕見加入10倍光學變焦，同A80一樣有扭LCD。&#13;<br> 解像度：320萬像素CCD&#13;<br> 光學變焦：10倍&#13;<br> 屏幕：1.5吋&#13;<br> $3,680（d）</fontstyle></spanclass></p><p><spanclass><fontstyle>SONYF77　MPEG1影爆卡  &#13;<br> 300度旋轉蔡司鏡，攞位方便質素高，有聲MPEG1玩影爆卡。&#13;<br> 解像度：400萬像素HADCCD&#13;<br> 光學變焦：無&#13;<br> 屏幕：1.5吋&#13;<br> $1,880（c）</fontstyle></spanclass></p><p>（a）永明影音電話：23997991&#13;<br> （b）UltraPro電話：28817052&#13;<br> （c）華仁會電話：23980280&#13;<br> （d）DCPOWER電話：23846698</p></body></html>