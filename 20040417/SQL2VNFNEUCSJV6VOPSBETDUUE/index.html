<html><header><meta charset="utf-8"><title>短線遊：<br>流浮山瞓蒙古包食海鮮觀白鷺</title></header><body><h1>短線遊：<br>流浮山瞓蒙古包食海鮮觀白鷺</h1><p>去露營裝備一袋二袋未免太浩蕩，宿營又不外乎長洲梅窩大嶼山。去蒙古放羊觀鳥食海鮮主意不錯，冇錢冇假期的話，周末搭車到流浮山一樣做到。&#13;<br>&#13;<br>記者：陳慧敏&#13;<br>攝影：陳智良&#13;<br>模特兒：波仔、Isabella（StarAsia）</p><p><spanclass><fontstyle>瞓蒙古包食大大隻扇貝  &#13;<br> 「本來冬天喺蒙古包裏面食肥羊火鍋暖笠笠，家陣天氣開始熱，咪索性俾啲嚟燒嘢食嘅人玩通頂囉！有啲鍾意睇山貝河日出同觀鳥，不過要自己帶睡袋，衞生啲嘛。」流浮山「觀鳥軒」的鄧莊主夾起橙色搖搖般大的扇貝，桌上豬扒墨魚丸香腸當然少不得，另外還放滿由農莊主人晨早由街市運來，3隻手指般粗的大蝦、花蟹、秋刀魚，還有番薯、矮瓜、黃牙白。10人份量款式陣容龐大，Isabella顧得食魚又怕啲扇貝就咁燒焦，忙碌非常。波仔拉Isabella入蒙古包：「放心入嚟唱K啦！有專責師傅幫我哋睇住，食得就夾上嚟㗎啦！」</fontstyle></spanclass></p><p><spanclass><fontstyle>歎刨冰　等火龍果結果  &#13;<br> 波仔拉住Isabella走向菜田，對於入街市只能認字知菜的兩位年輕人而言，眼前只是一大堆綠色植物。細數之下，原來有超過15種生果植物落地生根，例如來自本地及意大利的番茄、無核香水檸檬、番石榴、特別品種「蘋果芒果」、南瓜、絲瓜等等。走到菜園中間，波仔驚訝問：「嘩！做乜種咁多仙人掌？」「呢啲係火龍果樹嚟㗎！」Isabella一眼認出那手掌般大的火龍果花：「重要係台灣紅肉火龍果，呢度數埋成幾百棵，5月結果咪有排食？」不用等到5月，現在已經可以優先試食紅肉火龍果刨冰，紅彤彤的每杯$10，幾香幾清甜！</fontstyle></spanclass></p><p><spanclass><fontstyle>鳥瞰山貝河　望鷺鳥歸巢  &#13;<br> 時間尚早，郊區的漫天銀河還未出現，波仔跟Isabella繞到農莊後面，走上200級石梯達唐下寮山頂公園，270度鳥瞰山貝河及尖鼻嘴。山貝河這邊，后海灣拉姆薩濕地保護區紅樹林密布，雖然季候鳥走得八八九九，不過白鷺就排成大箭嘴由尖鼻嘴方向飛來，還有牛背鷺、大白鷺、池鷺和夜鷺等，在綠林上留下一個個小白點。「嘩！好靚！」擒着附設的觀光望遠鏡不放手的Isabella繼續追蹤「箭嘴」影蹤；另一邊尖鼻嘴方向卻是灰茫茫的泥灘，對面是深圳福田矮樓景致，映着落日紅光的白鷺或呆站或捉魚，平靜的美景，終於讓人明白愛鳥者攞住望遠鏡四圍掃的樂趣。</fontstyle></spanclass></p><p>觀鳥軒有機農莊（24726962）&#13;<br> 地址：元朗流浮山深灣路尖鼻嘴迴旋處&#13;<br> 收費：蒙古包海鮮燒烤（10人起）$1,500；2人份$300，睡袋自備，卡拉OK、電視、麻雀耍樂等免費供應。請先預約，先到先得。純參觀者最低消費$5。&#13;<br> 交通：元朗泰豐街（交通銀行對面）乘35號專線小巴（$7），約45分鐘直達門口。場內附免費泊車位。&#13;<br> 網址：<ahref http:>www.yl.com.hk/birds </ahref></p></body></html>