<html><header><meta charset="utf-8"><title>靜雞雞上畫　首日僅收七千<br>霆鋒、趙薇新戲票房仆直</title></header><body><h1>靜雞雞上畫　首日僅收七千<br>霆鋒、趙薇新戲票房仆直</h1><p>謝霆鋒和趙薇去年人氣急跌，兩人擔正的電影《玉觀音》前日靜靜上映，首日票房只得七千多元。負責發行的寰宇老闆林小明直認該片之前在內地票房不理想，所以對港票房亦沒有抱太大期望。</p><p>由謝霆鋒和趙薇主演、許鞍華執導的電影《玉觀音》，卡士不俗，未知是否受到霆鋒和趙薇上年人氣急跌牽連，該片前日無聲無息僅在五間戲院上映，當日票房亦只得七千零七十八元，平均每間戲院票房一千四百多元，以每張票價五十五元計算，即每間戲院一日只得二十五個觀眾。<br> &#13;<br> <spanclass>內地票房失利 &#13;<br> 對於電影上映之前宣傳不足一事，導演許鞍華昨日接受本報電話訪問時說：「呢個問題你要問返寰宇嘅老闆林小明，因為寰宇買咗套戲嘅香港版權，宣傳亦由佢哋話事，我只係導演，可以做嘅係盡量配合。至於話點解咁少戲院上，我都唔係咁清楚，可能因為套戲一月一號喺內地上咗啩。」&#13;<br> 而寰宇老闆林小明直言一早已預了該片不會大收，因該片並非商業片，而該片現時才上映，則是因為未能排到檔期。<br> &#13;<br> <spanclass>希望口碑補救 &#13;<br> 林小明在電話中回應說：「套戲冇乜宣傳，係因為兩位主角都唔喺香港，其實呢套唔係商業片，藝術感比較強，我哋公司只係負責發行，之前套戲喺內地上映，成績都唔係太理想，所以分析過之後，決定唔上咁多院線。至於點解𠵱家先上，係因為之前新年、復活節檔期多大片。」&#13;<br> 對於《玉》片首日只得七千多元票房，林小明說：「冇辦法，其實我哋都唔係期望咁高，不過希望口碑好，票房愈嚟愈好啦！」&#13;<br> 採訪：張止寒</spanclass></spanclass></p></body></html>