<html><header><meta charset="utf-8"><title>北野武虐待同伴自覺非人</title></header><body><h1>北野武虐待同伴自覺非人</h1><p>北野武同鈴木京香合作嘅新片《血與骨》前日終於開鏡，之前都有提過，呢套戲內容都幾變態，講狂躁嘅北野強姦咗鈴木，重要人哋一生忍受被佢虐待。北野前日出席記招，佢自己都話：「我睇完個劇本，真係覺得我個角色唔係人！」而做咗咁多年戲嘅北野，今次更加要第一次只用塊布黐住重要部位拍戲，佢話：「我諗撕落嚟時一定好痛！」</p></body></html>