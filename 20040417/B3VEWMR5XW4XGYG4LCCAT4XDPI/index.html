<html><header><meta charset="utf-8"><title>港民心不死　北京計錯數</title></header><body><h1>港民心不死　北京計錯數</h1><p>董建華剛向中央提交政改報告，民間及政界已經為○七年會否有普選，又掀起一場壁壘分明的政治爭拗。有民主派議員說，中央之前搞連串政改動作，原意是想穩定壓倒一切，但現實卻是「民心不死」，「除非胡、溫企出嚟，不惜冒破壞『一國兩制』之險，公開講○七無普選，否則只要有百分一機會，民主派都會爭到底」。&#13;<br> <br> <spanclass>交得咁急肯定有陰謀 &#13;<br> 事實上，董建華用「快刀斬亂麻」方式交政改報告，民主派初步評估民意，董建華肯定又再失分，有民主派議員說，「好多街坊問，為乜要交得咁急？有乜嘢唔可以畀香港人睇下先？肯定入面有陰謀」，所以就算曾蔭權與董建華堅持政改原則非「九關」，但正如一位市民對他說：「做到咁鬼祟，搵鬼信你咩！」&#13;<br> 民主派最擔心董建華為了避免普選成為九月立會選舉議題，會九月前「殺普選」，但他提醒北京，「九月前殺普選，到時市民唔可以公開同中央唱對台，老董又鬧極唔落台，唯一『發洩』方法，就係重演去年區選，用選票懲罰佢哋代言人民建聯」。</spanclass></p></body></html>