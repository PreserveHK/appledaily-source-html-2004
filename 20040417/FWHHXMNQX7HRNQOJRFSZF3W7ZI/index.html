<html><header><meta charset="utf-8"><title>數碼影音：<br>SONYDC大晒冷新巨芒王T11月尾扺港</title></header><body><h1>數碼影音：<br>SONYDC大晒冷新巨芒王T11月尾扺港</h1><p>最近各相機商密密推出新機，SONY就反而靜觀其變，冇乜聲氣，原來要給各位一個驚喜，一次過推出多部全新CyberShot系列相機，其中有人氣機T1嘅變種新機T11，日本啱啱公布，香港已有實物玩，另外重有主攻攝影玩家嘅W1，全部配上蔡司鏡頭及2.5吋大芒，加埋入門級嘅P系列，實在令一眾攝影玩家流晒口水。&#13;<br>&#13;<br>記者：許福合　攝影：梁翠妍&#13;<br>ImageGirl：小惠</p><p><spanclass><fontstyle>PROFILE  &#13;<br> 感光元件：500萬像素SuperHADCCD&#13;<br> 變焦：3倍光學＋2倍數碼&#13;<br> 記憶：MSDuo/MSDuoPro&#13;<br> 屏幕：2.5吋&#13;<br> 電源：專用鋰電&#13;<br> 體積：102.5×60×17.3mm&#13;<br> 重量：161g</fontstyle></spanclass></p><p>作為T1嘅變種機，T11一出場當然成為主打機種，機身方面，T1已有個新黑色Look，而T11就反其道而行，改用白色外殼，機面反光，摸上手略嫌膠質，缺少咗T1嗰份Hi-TechFeel。同時，機面抽起咗T1嘅保護蓋設計，雖然機身因此更薄（只有17.3mm），不過正面坦蕩蕩，簡簡單單反而唔係咁習慣。反轉一睇，仍有大家熟悉嘅2.5吋大芒，芒大除咗可睇得舒服啲外，T11更利用大芒特點，可以作16格相片預覽，比一般相機只能提供9格就方便好用得多。</p><p><br> &#13;<br> <spanclass><fontstyle>新蔡司靚鏡  &#13;<br> 承繼自T1嘅設計，T11有唔少共通之處，同樣用500萬像素SuperHADCCD，鏡頭方面更用上新一代嘅蔡司VarioTessar鏡頭，相片可保持極高質素，並提供3倍光學變焦，與T1相比亦不輸蝕。T11嘅反應速度更值得一讚，開機只需1.3秒，連環快拍更可達每秒4張，拍攝時還可選用5點自動對焦或中央自動對焦，方便玩家拍出唔同效果嘅相片。T11將於4月底發售，有興趣或有打算買T1嘅人士，不妨等多陣，睇過T11再作決定。</fontstyle></spanclass></p><p><br> &#13;<br> <spanclass><fontstyle>W1夠慳電  &#13;<br> 講開蔡司鏡同2.5吋大芒，SONY幾乎已將呢兩個規格變成「基本」，好以同場另一部W1就有齊蔡司鏡同2.5吋大芒，解像度達510萬像素，兼且提供有3倍光學變焦，睇牌面好似同T11差不多，其實W1針對較高檔玩家，提供手動模式、多點測試光及Histogram（光暗圖），操控亦較近似專業機種。&#13;<br> W1更強調慳電，只需使用AA電芯2枚，最多可拍到340張相片（NiMH充電池），夠晒長氣。機身還特設有黑、銀兩色，將於5月中發售。</fontstyle></spanclass></p><p><spanclass><fontstyle>F88搶先曝光  &#13;<br> 除咗T11及W1兩部主打DC外，SONY還公布新機F88，雖然未有實物到港，不過亦可讓各位優先預覽真身。重點功能包括：510萬像素、3倍光學變焦、300度旋轉蔡司鏡頭，將於6月底發售。</fontstyle></spanclass></p><p><spanclass><fontstyle>潮機一覽  &#13;<br> 講到潮機，SONY重有幾款P系列新機登場，都係玩賣相，始終靚嘢多人鍾意，想喺龐大入門級用家市場分一杯羹，潮機系列一定不可少。</fontstyle></spanclass></p><p><spanclass><fontstyle>SONYP100蔡司靚鏡  &#13;<br> SONYP100提供銀、紅及藍三款機身，雖然屬入門級別，仍使用3倍光學蔡司VarioTessar鏡頭。（a）&#13;<br> &#13;<br> 感光元件：510萬像素SuperHADCCD&#13;<br> 變焦：3倍光學＋2倍數碼&#13;<br> 記憶：MS/MSPro</fontstyle></spanclass></p><p><spanclass><fontstyle>SONYP93唔過三千  &#13;<br> SONYP93走平價路線，提供510萬像素，價錢唔過三千蚊，以SONY名牌效應嚟睇，有力於低價DC中佔一席位。（a）&#13;<br> &#13;<br> 感光元件：510萬像素SuperHADCCD&#13;<br> 變焦：3倍光學＋2倍數碼&#13;<br> 記憶：MS/MSPro</fontstyle></spanclass></p><p><spanclass><fontstyle>SONYP73拍VGA影片  &#13;<br> 另一部P73，外形同P93相似，但只有410萬像素，配備3倍光學變焦鏡頭，可拍攝VGA影片。（a）&#13;<br> &#13;<br> 感光元件：410萬像素SuperHADCCD&#13;<br> 變焦：3倍光學＋2倍數碼&#13;<br> 記憶：MS/MSPro</fontstyle></spanclass></p><p><spanclass><fontstyle>SONYP43定焦鏡頭  &#13;<br> SONY入門級P43，有銀及淺藍色機身，加410萬像素，雖然只有定焦鏡頭，不過價錢算幾抵玩，對入門用家仍有吸引力。（a）&#13;<br> &#13;<br> 感光元件：410萬像素SuperHADCCD&#13;<br> 變焦：3倍數碼&#13;<br> 記憶：MS/MSPro</fontstyle></spanclass></p><p><spanclass><fontstyle>CaplioRX廣角拍攝  &#13;<br> RicohCaplioRX影風景一流，事關特別設有可拍攝廣角拍攝嘅28mm鏡頭，機身有黑銀兩色選擇。（b）&#13;<br> &#13;<br> 感光元件：334萬像素CCD&#13;<br> 變焦：３.6倍光學＋3.4倍數碼&#13;<br> 記憶：內置8MB、SD/MMC</fontstyle></spanclass></p><p><spanclass><fontstyle>CasioZ40薄身DC  &#13;<br> CasioZ40提供400萬像素，用上薄身卡片機身，內置3倍光學及4倍數碼變焦鏡頭，厚度只有23.1mm，放喺褲袋都好方便。（b）&#13;<br> &#13;<br> 感光元件：400萬像素CCD&#13;<br> 變焦：3倍光學＋4倍數碼&#13;<br> 記憶：內置9.7MB、SD/MMC</fontstyle></spanclass></p><p><spanclass><fontstyle>OptioS4i新手啱用  &#13;<br> PentaxOptioS4i具備400萬像素及3倍光學變焦，另外還內置9種預設拍攝模式，攝影新手都啱玩。（b）&#13;<br> &#13;<br> 感光元件：400萬像素CCD&#13;<br> 變焦：３倍光學＋2.6倍數碼&#13;<br> 記憶：內置11MB、SD/MMC</fontstyle></spanclass></p><p><spanclass><fontstyle>SanyoJ40.8秒開機  &#13;<br> SanyoJ4開機時間只需0.8秒，一開機蓋已經進入拍攝狀態。至於相片質素，提供423萬像素，另設800萬像素插補輸出功能。（b）&#13;<br> &#13;<br> 感光元件：400萬像素CCD&#13;<br> 變焦：光學2.8倍&#13;<br> 記憶：SD</fontstyle></spanclass></p><p><spanclass><fontstyle>CasioR51平價大芒  &#13;<br> Casio主打入門級DC，R51更係平價代表，具備500萬像素CCD，配2吋大芒，唔使3千蚊。（b）&#13;<br> &#13;<br> 感光元件：525萬像素CCD&#13;<br> 變焦：3倍光學＋4倍數碼&#13;<br> 記憶：內置9.7MB、SD/MMC</fontstyle></spanclass></p><p><spanclass><fontstyle>CanonIXUSi輕巧時款  &#13;<br> CanonIXUSi同其他迷你相機一樣，未有內置光學變焦，於是就加強番數碼變焦補數，用盡可以達到5.7倍。（b）&#13;<br> &#13;<br> 感光元件：400萬像素CCD&#13;<br> 變焦：5.7倍數碼&#13;<br> 記憶：SD</fontstyle></spanclass></p><p><b> 查詢：</b> &#13;<br> （a）SONYHK（23452966）&#13;<br> （b）ULTRAPRO（28817052）</p></body></html>