<html><header><meta charset="utf-8"><title>「好似做PR咁，下次多多錢唔制」<br>張文慈落吧餵男人飲酒</title></header><body><h1>「好似做PR咁，下次多多錢唔制」<br>張文慈落吧餵男人飲酒</h1><p>張文慈前晚到酒吧宣傳時，與觀眾大玩遊戲，更要餵男士飲啤酒。及後張文慈表示事前不知道要玩遊戲，令她感覺猶如做公關一樣，並謂以後多多錢都不會做。</p><p>張文慈前晚到銅鑼灣一間酒吧出席「花花自己友派對」活動，宣傳某牌子啤酒。穿上露肩短裙的她，跟現場喝得臉紅紅似有微醉的男士大玩遊戲，只見張文慈玩得十分投入，其中一環節要她餵男士喝啤酒，男士們亦表現得十分享受。事後張文慈接受訪問時，卻自爆被人賣豬仔，事前不知道要玩遊戲。<br> &#13;<br> <spanclass>規定衣服顏色 &#13;<br> 問張文慈是否經常到酒吧消遣？她一臉不悅地說：「我冇興趣呀。」然後張文慈滔滔不絕地說：「我傾嘅時候都唔係咁嘅，我只知要做嘉賓，唔知要玩遊戲。我上次都幫過佢哋宣傳，以為今次都一樣，只係頒吓獎，抽吓獎咁，𠵱家搞到好似做PR咁，唔適合我囉。」</spanclass></p><p>張文慈透露今次收取五位數字酬勞，但到場時才知道要玩遊戲，不過她當時已身不由己，只能配合。問張文慈會否有被欺騙的感覺？她說：「唔可以話俾人呃，不過下次我會問清楚，呢啲地方都係唔好嚟，都唔係我想做嘅嘢。𠵱家唔嚟都嚟咗，其實我都推咗佢哋好多嘢冇做，本來要我擺啲pose（甫士），我都推咗，又規定我要着乜嘢顏色嘅衫。」<br> &#13;<br> <spanclass>超越工作範圍 &#13;<br> 張文慈表示整件事讓她感到頗尷尬，原本還以為有個大舞台，屬一個隆重場合，沒想到要玩遊戲，張文慈又說：「又唔可以話嬲，我自己有少少亂，呢啲嘢超越我嘅工作範圍，下次如果要做一樣嘅嘢，多多錢我都唔做。」問張文慈怕不怕被博懵？她說：「咁啲人都好禮貌，咁多人喺度搞到啲乜呀？我重惡過佢哋啦，都好過返內地登台。」&#13;<br> 採訪、攝影：王崇穎</spanclass></p></body></html>