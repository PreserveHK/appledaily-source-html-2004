<html><header><meta charset="utf-8"><title>汽車專題：<br>法拉利車主：鍾意佢夠嘈</title></header><body><h1>汽車專題：<br>法拉利車主：鍾意佢夠嘈</h1><p>成百萬一部法拉利總給人可望而不可及的感覺，想一嘗駕駛呢部名貴跑車嘅機會率可能較低，但唔緊要，我哋就趁「愛心滿載耀保良」法拉利車隊慈善巡遊活動，邀請了三位車主以用家身份講番自己部愛驅嘅性能，等你可以望梅止渴！&#13;<br>記者：黃婉冰、鄭達基&#13;<br>攝影：陳盛臣</p><p><spanclass><fontstyle>「加減波易操控」  &#13;<br> 型號：360Spider&#13;<br> 車主：Crystal&#13;<br> 玩具大王蔡志明女兒Crystal今次代父出征，個子細小的Crystal駕着其父的360Spider開篷跑車依然駕輕就熟，她亦說易於操控是該車最大的優點。&#13;<br> 「呢架車揸起嚟好Smooth，好順暢，而且車身唔係好大，比F50個Size唔會咁誇張，好易睇位，加上係加減波，比起其他型號容易操控，佢個外形好有線條美，所以咁多車款中我最鍾意都係呢架，好啱女仔！」&#13;<br> &#13;<br> <b> 360SpiderProfile</b> &#13;<br> 引擎：3586ccV8&#13;<br> 馬力：400ps/8500rpm&#13;<br> 扭力：38.1kgm/4,750rpm&#13;<br> 0-100公里：4.5秒&#13;<br> 極速：超過290km/h</fontstyle></spanclass></p><p><spanclass><fontstyle>「V12引擎聲最High」  &#13;<br> 型號：F50&#13;<br> 車主：Gary&#13;<br> F50最令Gary着迷嘅地方係當喺路上奔馳時，引擎發出獨有的EngineNoise感覺最High。&#13;<br> 「呢架F50係50周年紀念限量版，好有收藏價值之外，一台V12引擎聲好唔同，加上碳纖車殼無隔音功能，加速時個Engine啲聲好厲害，密封式車底可以有助減低氣流、增加貼地性，高速時好有貼地感，揸起嚟嗰種感覺只可以用『無敵』嚟形容。」&#13;<br> 「唯一缺點係個表板易壞，有時少開車就會出現唔着燈嘅情形，但其實除咗表板同電腦之外，其他部份都好耐用。」&#13;<br> &#13;<br> <b> F50Profile</b> &#13;<br> 引擎：4700ccV12&#13;<br> 馬力：520ps/8500rpm&#13;<br> 扭力：48.1kgm/6,500rpm&#13;<br> 0-100公里：3.87秒&#13;<br> 極速：325km/h&#13;<br> 備註：限量349部</fontstyle></spanclass></p><p><spanclass><fontstyle>「高轉數無車可及」  &#13;<br> 型號：F355&#13;<br> 車主：何志豪&#13;<br> 前後擁有過兩架不同型號法拉利的何志豪總理，綜合多年駕駛法拉利的經驗，令他愛上這車的原因，是此車去到極高轉數時所帶來的風馳電掣的感覺！&#13;<br> 「法拉利無論性能表現、操控都愈嚟愈好，尤其係個轉數可以去到非常之高，呢樣係其他跑車無嘅，加速時帶嚟嘅風馳電掣感覺、引擎聲加埋一齊嗰種感覺好無比，比起揸其他跑車，呢架整體感覺好好。我下一個目標係360，V8引擎同埋有好好嘅Technical都係我鍾意佢嘅原因。」&#13;<br> &#13;<br> <b> F355Profile</b> &#13;<br> 引擎：3496ccV8&#13;<br> 馬力：380ps/8,250rpm&#13;<br> 扭力：37.0kgm/6,000rpm&#13;<br> 0-100公里：4.7秒&#13;<br> 極速：295km/h</fontstyle></spanclass></p><p><spanclass><fontstyle>郭富城領車隊破「世紀」  &#13;<br> 為保良局籌募兒童服務經費，並由該局主辦、香港賽車會協辦之「愛心滿載耀保良」慈善巡遊活動剛於周日結束，125部各式各樣嘅法拉利跑車踏正早上十點，便先由一眾主禮嘉賓在台上扭動車匙，標誌着慈善巡遊活動正式展開。&#13;<br> 其中由歌手郭富城所駕駛嘅紅色EnzoFerrari帶頭，一架又一架法拉利跑車沿着巡遊路線，由沙田馬場出發，經大埔公路往九肚山路，至馬樂徑迴旋處?馬鈴徑折返起點；同時，今次巡遊活動又因為創造出最新嘅「最長法拉利車隊」嘅《健力士世界紀錄》，因而惹來不少中外傳媒採訪！</fontstyle></spanclass></p><p><spanclass><fontstyle>其他醒神型號  </fontstyle></spanclass></p><p>&#13;<br> &#13;<br> <spanclass><fontstyle>名車名人  &#13;<br> 當日大會更請來一班明星坐鎮，如2R、陳文媛、向海嵐同埋郭富城。</fontstyle></spanclass></p></body></html>