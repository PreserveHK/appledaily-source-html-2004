<html><header><meta charset="utf-8"><title>知驚 - 谷德昭</title></header><body><h1>知驚 - 谷德昭</h1><p>我是一個驚呢樣、驚嗰樣嘅人，睇樣唔似啊呵?!但我係。每次做一個新Project之前，總有一大段驚驚期，究竟我那個堅信會work的原念，到底究竟work唔work？我現在所堅信的、出盡九牛二虎之力想拼凑出來的畫面，在若干日子後出現在觀眾眼前時，究竟work唔work？是否咁好彩在若干日子前，我的腦電波與觀眾的腦電波的頻率已接通了？真係咁好彩？我真係好驚！&#13;<br> 台前幕後，找來了一群志同道合、專業的、協調的夥伴來一起創造夢想，究竟我有沒有給予他們正確的、準確的、但有空間性的思想指引？原念的畫面最初只存在我與編劇的腦空間，究竟是否可以將這畫面成功轉移到每一位手足的腦空間，讓他們各自運用專業的腦袋去發揮，為我提供更多的可能性、更潤飾了的意念或更可供馳騁的空間？究竟幕前的夥伴，是否與我身體內的節奏一致？演繹方法有幾千幾百種，但成功的節奏萬變不離其宗，一致的節奏，或間中有趣地打亂了的節奏，很重要，能否一致？我好驚？&#13;<br> 就是因為知驚，所以迫我多想，想了又想，直至腦空間內的畫面運行得「暢通無阻」，那樣我才冇咁驚，但都驚，不過冇咁驚！</p></body></html>