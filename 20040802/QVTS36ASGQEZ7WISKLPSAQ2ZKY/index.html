<html><header><meta charset="utf-8"><title>PANTECHGF200內置喇叭<br>爽玩3D立體聲</title></header><body><h1>PANTECHGF200內置喇叭<br>爽玩3D立體聲</h1><p>手機音效愈玩愈多元化，玩和弦、MP3鈴聲已經唔算新鮮事。韓國大廠PANTECH日前就再上一層樓，推出新機GF200，機身兩側各設有喇叭，大玩3D立體聲，感覺夠晒爽。再加上雙26萬彩芒及33萬像素CCD鏡頭，認真「有聲有色」，想搵部細機，又要靚聲又要畫面靚，GF200絕對係今期BestChoice！	&#13;<br>&#13;<br>記者：劉耀祥&#13;<br>攝影：陳智良</p><p>今次PANTECH新機GF200主打3D立體聲效，故此記者會上特別擺放電單車，不停播放電單車引擎聲之餘，更請來名模周汶錡擔任特別嘉賓，「SurroundSound」圍住一眾傳媒，未開機已經叫人領略立體聲威力。</p><p><spanclass><fontstyle>內外芒皆26萬色  &#13;<br> GF200除咗玩聲之外，於「傳統」嘅影相功能上亦都落足本，內置33萬像素CCD鏡頭，質素比一般CMOS鏡頭更出色，反應十分流暢。亦可以加入相框、文字及特別效果，玩意唔算少。而且亦支援拍片功能，雖然每段只有10秒，不過亦聊勝於無，相反於連環快拍上就頗具創意，有4、6、9、12及15張連環快拍設定，選擇之多於手機上相當少見。而GF200內外芒都用上26萬色顯示，外芒面積更達1.2吋，解像度有128×160像素，就算用外芒影相都一樣睇得清楚，兼且外芒都可以邊影邊選擇特別效果，唔使用內芒都一樣掂！</fontstyle></spanclass></p><p><spanclass><fontstyle>三路喇叭齊發功  &#13;<br> 機身兩側因裝有喇叭而顯得略為霸氣的GF200，外形似乎給人有點惡形惡相的感覺，不過拎上手，就會感到GF200的那份平易近人，因為機身只有81×41mm大，就算女仔都一樣可以足夠「包容」佢。話明係3D立體聲，當然非試不可，GF200內置有15首3D立體聲音效，最突出當然首推電單車聲效，兩側喇叭加上聽筒位同時發聲，引擎聲由左至右飛過，逼真感覺絕非一般手機做到，尤如左、中、右置喇叭放喺面前。如此立體聲齋聽當然唔夠，機內更設有一個3D聲效飛機射擊遊戲，唔單止聽咁簡單。</fontstyle></spanclass></p><p><b> Profile</b> &#13;<br> 制式：GSM900/1800/1900三頻&#13;<br> 顯示器：內/外26萬色/128×160像素/TFT&#13;<br> 鏡頭：33萬像素CCD&#13;<br> 功能：3D立體聲、64和弦、拍片、Java、MMS、GPRS&#13;<br> 備用時間：約200小時&#13;<br> 通話時間：約210分鐘&#13;<br> 體積：81×41×22mm&#13;<br> 重量：85g&#13;<br> 查詢：26377113（MobileConcept）</p><p><spanclass><fontstyle>MP3鈴聲手機逐部睇  &#13;<br> 睇中GF200嘅準買家，相信都係對音質有要求，不過想玩3D聲效現時市面上選擇就唔多，之但係要玩MP3鈴聲就大把有得你揀，想玩聲效一樣唔使慌！</fontstyle></spanclass></p><p>（a）全新世界27872282&#13;<br> （b）星匯23902680</p></body></html>