<html><header><meta charset="utf-8"><title>班仔拉票為名𠝹女為實</title></header><body><h1>班仔拉票為名𠝹女為實</h1><p>班亞弗力（BenAffleck）一向都好支持民主黨嘅總統候選人克里，班仔呢排重專登剃乾淨面上嘅鬍鬚，又唔去賭啤，而走去幫克里四周圍拉票。佢前日喺街頭上重同啲fans簽名，尤其對啲少女特別殷勤。有位妙齡少女一心去支持克里，但班仔主動上前話要同佢簽名，搞到個妹妹鬼咁尷尬。</p></body></html>