<html><header><meta charset="utf-8"><title>增值空間：<br>容易學創業好水晶甲師日賺過千</title></header><body><h1>增值空間：<br>容易學創業好水晶甲師日賺過千</h1><p>日本天后濱崎步一手帶起水晶甲熱潮，紅遍日本、台灣及香港，更出人意料的是潮流玩意竟不是曇花一現。據業內人士指出，本港目前約有二千間提供水晶甲服務的美容院，而修讀美甲課程的學生亦急升近3成，主要原因是水晶甲的技術不難掌握，而且收入不俗兼創業成本低。已貴為老闆的林小姐便是過來人。&#13;<br>&#13;<br>記者︰陳漢威　攝影︰周旭文&#13;<br>Model︰Cody</p><p><spanclass><fontstyle>膽粗粗叩門拜師  &#13;<br> 滅蟲跟美甲，風馬牛不相及。只是屋企從事滅蟲生意，林小姐也就理所當然地幫屋企打工。猶幸天生愛美麗，對水晶甲一見鍾情：「好鍾意水晶甲嗰種凸花嘅美感，於是膽粗粗走去問啲美甲師收唔收徒弟，咁就開始學水晶甲喇。」由最基本的修甲、銼甲、塗甲油等技巧學起，再而閃爍及彩色透明水晶甲的製作、手工藝花甲、鑽石圖案設計、補甲、卸甲、打磨……學吓學吓，便試着在家中及美容院做Freelance。</fontstyle></spanclass></p><p><spanclass><fontstyle>創業之路本小利大  &#13;<br> 累積年幾的Freelance經驗，賺來了自信，林小姐決定轉行，並到美國學藝3個月，「美國當地的水晶甲圖案、造型及基本功好紮實。」回港後開設水晶甲培訓中心，至今年多，林小姐話不少學生也步其後塵，自資開舖。因水晶甲不難學，買齊成套用具亦不過2千多元，百零呎舖就夠，基本上幾萬元就可創業。初入行者更可先透過親友介紹，在家中做兼職，又或在美容院以拆帳形式掛單，以每套水晶甲收$500-$800，平均每日接2至3個客人計算，就可日賺過千元。建立一定客源後便可以自資做老闆，可謂本小利大。像林小姐，現在月入以六位數字計呢！而水晶甲服務中又以補甲的收入最穩定，因約2星期便需補甲，所以手勢及口碑好的話，不愁沒客路。</fontstyle></spanclass></p><p><spanclass><fontstyle>日本是美甲殿堂  &#13;<br> 學水晶甲看似是創業小試牛刀的不錯選擇，但林小姐強調：「水晶甲師只是一份手工藝的工作，不會發大達，一定要有興趣才入行，否則只會半途而廢。」另需具備眼力和高度雙手協調性。「畫指甲嘅工藝要求細緻，上咗年紀自然較難掌握，同時都好講求學員嘅審美眼光。」即使條件俱備，還要不斷增值，可修讀手工花甲、手繪甲藝、光療樹脂甲等相關課程，甚或學埋耳燭、香薰、美容等。不過，想於美甲行頭做得更專，可考慮到日本學藝。當地有很多專門培訓水晶甲師的學校外，每年更會舉辦全國水晶甲大賽，水準愈來愈高，必能提升自己的競爭力。</fontstyle></spanclass></p><p><spanclass><fontstyle>學員心聲  </fontstyle></spanclass></p><p><b> 阿彩：學門手藝過澳洲讀書</b> &#13;<br> 才14歲的阿彩不過是名中二生，卻每星期遠道從屯門出旺角，為的就是學水晶甲。「我見到鄰居個姐姐整啲水晶甲好靚，學完無耐就返屯門開舖，我爸爸話學多樣嘢都好。」打算明年負笈澳洲的她，目的正是趁升學前學多門手藝增值自我。</p><p><b> Almax：兼職足足有正職收入1/4</b> &#13;<br> 修畢水晶甲課程只有2個月的Almax，每逢周末就在自己家中做水晶甲Freelance。「初學時會搵啲親戚朋友嚟試，漸漸由唔收錢到佢哋畀錢嚟叫我整，嗰種滿足感真係好大，𠵱家逢星期六都真係Full-booking。」從事CustomerService的她，坦言兼職收入竟達正職的四分之一！</p><p><br> &#13;<br> <spanclass><fontstyle>做甲過程逐格睇  </fontstyle></spanclass></p><p><br> &#13;<br> <spanclass><fontstyle>課程選擇  &#13;<br> <b> 水晶甲全科課程</b> &#13;<br> 主辦︰V-NAILShop&amp;School&#13;<br> 內容︰透明甲、閃爍水晶甲、彩色透明水晶甲、卸甲技術以及打磨鑽機操控等。&#13;<br> 開課日期︰以導師1對1或1對2形式上課，可跟導師自行商議&#13;<br> 收費︰$3,500（10堂共20小時，連所有課堂所需用具及材料）&#13;<br> 查詢︰31881788&#13;<br> &#13;<br> <b> 全方位指甲課程</b> &#13;<br> 主辦︰BeautyTech化妝髮型美容學府&#13;<br> 內容︰水晶甲、光療樹脂甲、潮流甲環及指甲畫花等。&#13;<br> 開課日期︰8月18日（10堂共30小時）&#13;<br> 收費︰$8,800&#13;<br> 查詢︰25744418</fontstyle></spanclass></p></body></html>