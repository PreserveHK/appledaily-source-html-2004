<html><header><meta charset="utf-8"><title>　　中學生自製創意產品 - 李八方</title></header><body><h1>　　中學生自製創意產品 - 李八方</h1><p>十五隊嚟自不同中學嘅學生，參加咗青年會舉辦嘅「學校創意營運體驗計劃」，經過咗四至六個星期日喺維園擺賣，將喺FARM「青年文化及創業廣場」學到有關管理、營運技巧等知識付諸實行，噚日大會終於派成績表，獎勵表現出色嘅同學。&#13;<br> 三間得獎嘅學校包括聖公會梁季彝中學，攞最佳營運計劃獎；漢華中學攞最佳創意產品獎；而聖公會鄧肇堅中學則奪單日最高銷售盈利獎。&#13;<br> 佢哋售賣嘅產品包括自製電腦printT恤、自製環保袋以及自製飾物等，真係全部都創意十足㗎！&#13;<br> （圖）漢華中學嘅學生諗到喺麻布袋上面畫公仔，變成可愛環保袋，抵佢哋攞最佳創意產品獎！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>