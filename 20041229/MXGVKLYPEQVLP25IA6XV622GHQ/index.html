<html><header><meta charset="utf-8"><title>原宿設計師熱捧DiorHomme</title></header><body><h1>原宿設計師熱捧DiorHomme</h1><p>今年日本大吹Hi-Fashion風，各星級日牌設計師都紛紛以Hi-EndStyle示人，有的甚至改變自己的品牌風格，成為所謂的街牌Hi-EndStyle。但設計師身穿的往往卻是外國一線品牌，當中以DiorHomme最受歡迎，就連日本潮神藤原叔叔都着，單係呢點就足夠叫一眾潮人注意。&#13;<br>&#13;<br>記者：李崗華　攝影：陳盛臣</p><p>日本潮人力撐DiorHomme</p><p>又係藤原，雖然他旗下的品牌都死得七七八八，但於日本潮界依然有影響力，除於雜誌上自言係DiorHommeFans，更親身示範DiorHomme冷帽。</p><p>入門必買DiorHomme小物</p><p>要知道DiorHomme屬世界頂級男牌，貴是一定的，而且剪裁出名纖細，其大名鼎鼎的RazorCut就如剃刀一樣窄身，難怪KarlLagerfeld減肥都係為咗着佢。Size細係品牌設計師HediSlimane的一大特色，身形無咁上下都唔使旨意着，所以入門者都係向小物、波鞋及大熱的洗水黑牛埋手，一來價錢較平，二來容易Carry，如果唔係衣不稱身就唔好啦！</p><p>下季DiorHomme不再低調</p><p>大概HediSlimane玩得黑色多有點悶，所以決定於05年春季注入其他顏色，橙、藍、紅統統落齊，更將其烏蠅Logo大玩Monogram，不但不再低調，直頭Cutie到爆。（未定價）</p><p><br> &#13;<br> ★售賣點：Gazelle（23322005）&#13;<br> ★旺角兆萬中心316舖　</p></body></html>