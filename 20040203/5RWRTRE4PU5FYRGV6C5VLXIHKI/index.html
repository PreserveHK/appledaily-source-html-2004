<html><header><meta charset="utf-8"><title>Kelly扮警司先拜師</title></header><body><h1>Kelly扮警司先拜師</h1><p>陳慧琳（Kelly）、楊千嬅、任賢齊、張家輝、陳小春、馮德倫、黃秋生、張信哲及辛曉琪等，前晚出席在中環舉行的寰亞電影公司春茗，老闆林建岳的父親林百欣在場大派利是，千嬅到場亦率先收到林伯的利是。&#13;<br> <br> <spanclass>千嬅豬籠入水 &#13;<br> 寰亞今年將拍攝多部電影，即將開拍的有Kelly與任賢齊主演的《大事件》，Kelly在片中飾演警司，導演杜琪峰為了協助她演繹這個角色，特別為她引見了一位真正女警司，Kelly說：「第一次同杜琪峰合作，亦係第一次冇劇本拍戲，感覺好茫然，不過我另外收到好消息，之前同黃秋生講過想佢教我做戲，佢𠵱家介紹佢個老師毛俊輝畀我，對方都好有興趣，如果成事嘅話，對我演戲會好有幫助。」&#13;<br> 此外，千嬅去年工作量增加不少，連帶收入也不斷上升，有消息指她是十大高收入藝人之一，對此千嬅說：「我梗係唔認啦！冇啲咁嘅事。」</spanclass></p></body></html>