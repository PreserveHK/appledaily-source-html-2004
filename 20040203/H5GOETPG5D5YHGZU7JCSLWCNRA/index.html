<html><header><meta charset="utf-8"><title>新車速報：<br>紳寶9-32.0tAero內外俱辣</title></header><body><h1>新車速報：<br>紳寶9-32.0tAero內外俱辣</h1><p>瑞典紳寶車廠，旗下嘅9-3車系在一般車迷眼中，是一部中型行政級座駕；皆因車系中，除有150匹輸出嘅9-3Linear，以及175匹嘅Vector版本外，原來重有至頂級及擁有210匹輸出嘅Aero型號。不僅外形跑意洋溢，而且重特別改換SportChassis，除予人剛性演繹外，難得車廂卻有截然兩樣嘅舒適感，可稱得上係時下鮮有動靜皆宜嘅高性能轎跑車呢！&#13;<br>&#13;<br>記者、攝影：陳偉林</p><p>蛻變自舊有900系列嘅紳寶9-3，可謂予人有脫胎換骨嘅清新感覺，無論外形及配套設備，均較舊款有過之而無不及，比較於同級嘅歐、日車款，更可謂沒有半點遜色㗎！</p><p><spanclass><fontstyle>Aero版賣相添朝氣  &#13;<br> 而呢部屬頂級Aero版本嘅9-3型號，唔單止全車加有跑味十足嘅大包圍，還有車身兩邊裙腳、尾定翼，以及四輪高規格嘅17吋跑車合金胎軨㖭！單係呢一身裝扮，望落別具時尚魅力之餘，重好有一份房跑車氣息呢！</fontstyle></spanclass></p><p><spanclass><fontstyle>配套設施極盡完善  &#13;<br> 打開車門所見，前後兩排均以高級真皮鑲嵌，而富貼服感嘅人體工學剪裁，格外有承托感之餘，置身其中重有寧靜愜意嘅舒適性。設備方面，除卻有前後中央手枕，連內置儲物匣同杯座外，響左右獨立恒溫冷氣嘅配套下，享受至高級嘅全新13個揚聲器連CD音響座，可謂賞心悅目㖭！&#13;<br> 再者，全車更備有八個安全氣袋連充氣簾幕，重有前後獨立照明及可作冷暖儲藏用嘅首飾箱組合，設備可算係一應俱全噃！</fontstyle></spanclass></p><p><spanclass><fontstyle>210匹輸出收放自如  &#13;<br> 新車沿用一台2.0公升偈，匹配High-Pressure嘅渦輪增壓器，令馬力輸出躍升至210匹外，0至100公里起跑加速亦不過8.8秒而已。而一套5前速Sentronic半自動波箱，重備有軚盤+/-按掣，轉檔既敏捷又順暢，改作手動式操作，重別具特色㖭！&#13;<br> 其次，一套經強化嘅SportChassis設計，配合埋原車主動式TCS及ESP系統，還有四輪高效能碟煞、ABS連EBD裝置，行車循迹性高之餘，重見有收放自如嘅反應㗎！</fontstyle></spanclass></p><p><spanclass><fontstyle>記者評語：輸出強勁行車穩妥  &#13;<br> 同級車中，筆者曾試開過9-3Linear、Vector型號，惟至頂級嘅Aero版本，則予筆者有更強烈感覺；以其210匹馬力輸出及定價，同級車中可謂無可比擬，除造型瀟灑富品味外，車廂設備又見講究舒適，尤其係本身獨特SportChassis結構，猛然加速下仍給人穩妥行車順暢之感，而紳寶汽車向來對乘客嘅高保護性，亦予人十足信心呢！</fontstyle></spanclass></p><p><spanclass><fontstyle>紳寶9-32.0tAero規格  &#13;<br> 引擎：1998cc直4DOHCTurbo&#13;<br> 馬力：210ps/5300rpm&#13;<br> 扭力：30.6kgm/2500rpm&#13;<br> 傳動：5前速Sentronic半自動波，前輪驅動&#13;<br> 懸掛：（前）柱式獨立（後）四連桿&#13;<br> 制動：（前）透氣碟（後）碟式（ABS）&#13;<br> 輪胎：225/45R17PirelliPZeroRosso&#13;<br> 尺碼：4635×1762×1466mm&#13;<br> 軸距：2675mm；車重：1510kg&#13;<br> 0-100公里：8.8秒；極速：230km/h&#13;<br> 平均耗油：9.6L/100km&#13;<br> 新車售價：$368,000&#13;<br> 車輛提供：福方汽車（25080000）</fontstyle></spanclass></p></body></html>