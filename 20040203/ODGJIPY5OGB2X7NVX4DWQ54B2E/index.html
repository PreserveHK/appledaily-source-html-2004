<html><header><meta charset="utf-8"><title>劉華勁撐TimberlandWhiteBoot登場</title></header><body><h1>劉華勁撐TimberlandWhiteBoot登場</h1><p>Timberland「當紅」的時期已過，但對於喜愛這品牌的朋友來說，十多年前通街都係阿郎Boots、狗牙底帆船鞋絕對不是美妙記憶。也許與其他講Authentic的美國品牌（NewBalance、LLBean）一樣，品牌弄得太潮也未必是好事。NewBalance580最美妙是五百多塊錢就踏着那Rollbar防震系統可以跑上山或落街篤魚蛋，而唔係乜鬼交叉版三千幾銀一對，就住就住行冷氣商場。</p><p>由最高到低位，Timberland近年又回勇番唔少，多得HipHop熱潮推波助瀾，又多得HipHop打扮襯阿郎Boot在香港唔算大熱，唔會熱到陳慧琳蒲嘅388都一人一對。新動作係劉華都捧場、喺日本搜括回來的WhiteBoot，限量全白造型，搶眼則搶，若嫌太造作，亦驚唔襟污糟（明明係粗獷工友鞋，但要着都無得好驚），或驚佢唔襟興，推介你同為新款的TalusDrivingMocBoot，採用其最新「SmartComfortTechnology」，流線圓潤Organic設計，比傳統狗牙底貼地得多，特別為駕車、戶外工作而設計，有型得來，睇見都知舒服。&#13;<br> &#13;<br> 記者：何兆彬　攝影：陳智良</p><p>售賣點：Timberland專門店（23676422）&#13;<br> 地址：尖沙嘴彌敦道100號東英大廈地下2號及102號舖</p></body></html>