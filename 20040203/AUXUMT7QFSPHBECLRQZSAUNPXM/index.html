<html><header><meta charset="utf-8"><title>妻夫木聰多勞多得做埋影帝</title></header><body><h1>妻夫木聰多勞多得做埋影帝</h1><p>靚仔妻夫木聰上年同一時間拍四套戲咁多，博到咁盡都係想攞多個獎啫。結果未喺任何電影節上面做過「最佳男主角」嘅佢，前日終於喺「第二十五屆橫濱電影節」，憑《再見KURO》威番吓。&#13;<br> 聰仔喺頒獎禮上面話：「我喺橫濱出世㗎，一句到尾，今次攞獎真係開心。」而同場攞「最佳新人」嘅石原里美，都好受fans歡迎。</p></body></html>