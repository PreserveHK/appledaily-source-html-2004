<html><header><meta charset="utf-8"><title>撲水有市開拍續集</title></header><body><h1>撲水有市開拍續集</h1><p>日劇版《五個撲水的少年》喺日本口碑唔錯，富士電視台前日就公布咗開拍第二輯，重由𠵱家喺日本紅到爆嘅偶像市原隼人做撲水仔，聽講重會係全新嘅古仔㖭。而等得心急嘅香港fans，就可以睇住有線今日開始播、由山田孝之做嘅第一輯先，不過個劇名叫做《水着少年》，又似乎騎呢咗啲喎。</p></body></html>