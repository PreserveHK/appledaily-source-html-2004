<html><header><meta charset="utf-8"><title>勁玩七彩女人愛上機械表</title></header><body><h1>勁玩七彩女人愛上機械表</h1><p>愛美是天性。但在男人眼中，女人花幾萬甚至十數萬買枚金玉其外、石英其中的JewelryWatch是荒謬的，荒謬在那個是自己的女人，要接受她愛外表不注重內在，所需的勇氣太大了，大到情願換個女人好了。只可惜怎樣換，女性幾乎都不在乎手表結構。但潮流在變。潮流風一吹起，連隔夜湯渣都可賣黃金，何況頂級品牌都群起推出的高階機械手表？換上一身彩衣的機械女性腕表，連男人看到都心動。&#13;<br>&#13;<br>記者、部份攝影：何兆彬</p><p><spanclass><fontstyle>CrazyColorDreams  &#13;<br> 以LongIsland長形表款為藍本，加上上季的瘋狂打亂小時顯示（小時以跳針方式顯示），再加上七彩字款，鋼/18k金、表圈鑲鑽/表面鑲鑽或兩樣都鑲鑽，甚至石英版亦有，完全係豐儉由人悉隨尊便，換句話你嗌佢搶錢亦得，不過可能係甘願俾佢搶嗰隻。（新系列04年第3季推出/未定價）</fontstyle></spanclass></p><p><b> 沒有FranckMuller的FranckMuller</b> &#13;<br> 傳聞FranckMuller已有半年沒上班，他果然沒有在今屆WHPP（在自家表廠Watchland舉辦）出現。FranckMuller（品牌）在記者會公布，Franck與拍檔CartanSimaker（現任CEO）出了爭拗，但仍持有公司股份。口痕友話傳聞他可能與老拍檔對簿公堂，沒有FranckMuller的FranckMuller故事未算精采，若果FranckMuller自家在外成立新公司，而舊公司又沿用這名堂劇情才算進入高潮……言歸正傳，沒有Franck的首個表展一系列新表依然不俗，尤其最新推出的ColorDreams大玩彩字，一眾女士見到已冧得一陣陣，還有加上上季的變奏款式CrazyColorDreams——ColorDreams×CrazyHours玩得更癲。更厲害是兩個款式都有推出陀飛輪，愛上機械表的女士，荷包將難逃一劫。</p><p><spanclass><fontstyle>CrazyHourDreams陀飛輪  &#13;<br> 「死，成日叫佢一係買機械表，一係唔好買，點知女人都有咁靚嘅陀飛輪出！」這可能是你先生/男友一見此表的反應。未定價</fontstyle></spanclass></p><p><spanclass><fontstyle>鋼版ColorDreams  &#13;<br> 沒有鑲石沒有玩CrazyHours，這枚基本型號ColorDreams相信比較易入平民百姓家。未定價</fontstyle></spanclass></p><p><spanclass><fontstyle>表展靚女示範新表  &#13;<br> 去得表展，靚表當然多，其實靚女亦唔少，版位所限今次睇住三張咁多先。</fontstyle></spanclass></p><p><b> 彩色Zenith生擒眾女</b> &#13;<br> 有朋友睇到周刊上「章子怡生擒霍公子」，笑咗一個星期，話夠啜核。計我話，04Zenith就真係生擒眾女，男士愛表都愛Zenith，這兩年他們的Marketing更瞄準女性，今年幾款新表，相信沒有幾個女士沒有被他們俘虜。</p><p><spanclass><fontstyle>紅心女皇  &#13;<br> 意念其實不過是去年的Open縮細加上心形視窗，不過的確誘人，尤其紅心內透視的是36,000轉的ElPrimero4021自動機芯，亦即係有Chrono計時、又有PowerReserve動力儲存顯示，37.5mm表殼大小剛剛好。黑、白、紅、橙、粉紅或藍色絹帶供選擇。$41,000（9月推出）</fontstyle></spanclass></p><p><spanclass><fontstyle>彩星駕到  &#13;<br> Star系列亦變得彩色，37.5mm直徑配上銀、黑、棕、粉紅、藍、粉綠色蜥蜴皮帶，少不了36,000轉計時機芯，今次還推出鑲鑽版，13種Size共64顆鑽石共重0.69卡，最閃係你！$35,000、鑲鑽$65,000（9月推出）&#13;<br> &#13;<br> <spanclass><fontstyle>BabyStar系列  &#13;<br> 要送人我揀呢隻，因為佢用採Elite自動機芯，平ElPrimero款式近半，雖然無Chrono（女仔未必鍾意玩），無36,000轉，但一樣穩定。而且32mm直徑更啱女性，大玩彩色之餘重玩埋Cuff款，拆出來亦可獨立佩戴。$22,000、鑲鑽$38,000；鋼帶$25,000、鋼帶鑲石$41,000（5月中到港）</fontstyle></spanclass></fontstyle></spanclass></p><p><spanclass><fontstyle>GlamRock  &#13;<br> 全黑色叫GlamRock，玩帶Gothic色彩的Rock味，其實即係Star同BabyStar系列，亦即係行有Chronograph的ElPrimero同行無計時的Elite機芯兩款，價錢亦一樣。不同之處係黑色形象還供鋼帶選擇。鋼帶$39,000、鋼帶鑲鑽$69,000</fontstyle></spanclass></p></body></html>