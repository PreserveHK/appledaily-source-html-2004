<html><header><meta charset="utf-8"><title>車壇新資訊：<br>黎明版Alphard全新大包圍更型仔</title></header><body><h1>車壇新資訊：<br>黎明版Alphard全新大包圍更型仔</h1><p>自豐田Alphard車系推出後一直備受追捧，就連有不少汽車平衡進口商為要吸引買家不惜花盡心思，將Alphard包裝得與眾不同，正如呢部Alphard的LeonEdition新版，新車無論內外同黎明一樣咁有賣相！&#13;<br>&#13;<br>記者、攝影：陳偉林</p><p>新版大執身</p><p>豐田Alphard之所以咁受歡迎，全因佢表現夠平均，既有不錯的引擎演繹、四輪懸掛軟硬適中，還有寬敞的車廂空間配搭，但因Alphard出車數目龐大，想要突出身份，選擇最新Alphard的LeonEdition新版，勝在造型夠獨到，加上全車大包圍、一體化大型氣霸、中置雙出式尾喉，還有四輪特大18吋合金胎軨組合，單係呢一身修飾，相信套用上任何名字的Alphard同樣受用。</p><p>中排可按摩</p><p>樣靚之餘，車廂中、後排重套用上全新剪裁的真皮座椅，既貼服還有特大頭枕配襯，而中排重內置有按摩功能。再者，筆者至欣賞會係全車備有高級CD音響以及前後獨立恒溫冷氣，還有多功能電子G-Book、倒車閉路電視、原廠雙天窗跟LCD屏幕連AV系統，又豈止一般高級轎車可比擬?!</p><p>座艙新加桃木修飾</p><p>ToyotaAlphardLeonEdition小檔案</p><p>引擎：2994ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 傳動：4前速自動波，前輪驅動&#13;<br> 新車售價：約$440,000起&#13;<br> 車輛提供：富利堡汽車（28772700）</p></body></html>