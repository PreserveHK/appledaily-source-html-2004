<html><header><meta charset="utf-8"><title>　　二萬學生選十大新聞 - 李八方</title></header><body><h1>　　二萬學生選十大新聞 - 李八方</h1><p>○四年即將過去，香港小童群益會連續第二年舉行「童心新聞眼──十大新聞選舉」，總共有嚟自一百三十幾間學校嘅二萬三千幾位小四至中三嘅學生參加，佢哋投票選出今年十大新聞，首三位依次係連串校園暴力事件、內地有問題食品，同埋康文署泳池嘅紅蟲事件，得票數目分別係一萬六千八百多票、逾一萬六千票及一萬五千九百多票。&#13;<br> 其餘嘅十大新聞，重包括紅灣半島清拆、三三四學制及港乒乓孖寶喺雅典奧運摘銀等，得票分別達一萬四千五百多票、一萬四千一百多票及一萬二千九百多票等（見表）。&#13;<br> 小童群益會督導主任曾廣源噚日分析選舉結果時話，今次選舉有二萬三千多人參與投票，反映兒童及青少年關注社會時事，亦都願意表達意見，但係佢哋所關注嘅焦點主要圍繞同佢哋成長同生活有關嘅事件，相對於成年人普遍關心政治及經濟等社會大事有好大分別。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>