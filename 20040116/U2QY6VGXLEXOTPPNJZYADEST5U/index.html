<html><header><meta charset="utf-8"><title>紅磨坊情聖變賤精<br>伊雲露B勾引阿嬸　Cheap！</title></header><body><h1>紅磨坊情聖變賤精<br>伊雲露B勾引阿嬸　Cheap！</h1><p>蘇格蘭靚仔伊雲麥葵格（EwanMcGregor）近年拍過《星戰前傳》系列、《情陷紅磨坊》同新鮮出爐嘅《BigFish》等大片，但其實佢亦喜歡演出一啲小本經營、充滿戲味嘅arthouse式影片，好似最近伊雲就主演咗懸疑片《亡情水》，佢唔單只同裸女做對手戲，重喺鏡頭前露何B仔。<br> &#13;<br> <spanclass>同遇害少女有路 &#13;<br> 《亡情水》由伊雲同鄉DavidMackenzie執導，呢套片本月尾喺本地上映，佢今次扮演四處飄泊嘅靚仔流浪漢阿Joe，佢靠喺老闆隻艇度打散工過活。&#13;<br> 有日中午阿Joe同老闆發現水上出現少女浮屍，外界都唔知呢位受害人嘅死因，當警員着手調查兼且逮捕嫌疑犯歸案後，先至發現阿Joe竟然隱瞞不可告人嘅秘密，原來佢同死者曾經有過一段情。同一時間，阿Joe俾老闆娘深深吸引住，重發生關係……&#13;<br> 好多睇過《亡情水》嘅人，覺得除咗攝影技巧好正之外，片中出現嘅裸女鏡頭，同埋伊雲露何B仔戲，都一樣咁吸引。</spanclass></p></body></html>