<html><header><meta charset="utf-8"><title>精明消費：<br>名牌雪褸一千蚊有找外遊過白色新年必備</title></header><body><h1>精明消費：<br>名牌雪褸一千蚊有找外遊過白色新年必備</h1><p>根據非正式統計，每逢過新年，都是出外旅遊的高峯期，當中很多人都會選擇去滑雪。梗係喇，唔使派利是又可以過個白色新年，超爽！小妹亦深明此道理，今次特別為大家搵咗個雪褸開倉，牌子唔算多但勝在夠平，市面買幾千蚊件，家陣幾百蚊有交易，執番套戰衣上陣，就算唔滑得都睇得！&#13;<br>記者：黃婉冰&#13;<br>攝影：陳偉強&#13;<br>ImageGirl&amp;Boy：Suki、Duncan&#13;<br>MakeUp：Emily&#13;<br>Hair：NiNi（DreamDestination）</p><p><spanclass><fontstyle>法國Killy滑雪戰衣  &#13;<br> <spanclass><fontstyle>纖維保暖綿短褸  &#13;<br> 同樣以纖維保暖綿製成，外層防風、抗水，最特別係雙領式設計。玩到條頸熱辣辣，可以將內領反轉，其特別質料可令頸部有種涼浸浸的感覺，有助散熱，再反轉又可以有保暖作用，一領兩用。&#13;<br> &#13;<br> 開倉價$899&#13;<br> 原價$2,400</fontstyle></spanclass></fontstyle></spanclass></p><p><spanclass><fontstyle>Overall一件頭雪褸  &#13;<br> 自問係滑得之人，下下都要玩晒花式跳高轉圈，呢款一件頭Overall就至啱。外層質料防風、透氣、抗水，內有防風褲腳設計，將內層褲腳索實，可防風雪入侵。全件用上纖維保暖綿，最適合滑雪着。&#13;<br> &#13;<br> 開倉價$989/件&#13;<br> 原價$4,400/件</fontstyle></spanclass></p><p><spanclass><fontstyle>專業雪褲  &#13;<br> 滑雪唔着番條滑雪褲，兩條腿肯定變雪條。滑雪褲最緊要防水兼透氣，Killy（左）除普通款式外，另有吊帶款，玩到幾激都唔怕甩褲，另有小童尺碼。要保暖可以揀EW的滑雪褲（右），外層用日本最靚的EntrantGII料，防風防水，加埋Fleece內裏夠保暖。&#13;<br> &#13;<br> Killy吊帶雪褲（左）&#13;<br> 開倉價$699&#13;<br> 原價$1,600&#13;<br> &#13;<br> EW雪褲（右）&#13;<br> 開倉價$419&#13;<br> 原價$599</fontstyle></spanclass></p><p><spanclass><fontstyle>羊仔抓毛有帽外套  &#13;<br> 驟眼睇似羊仔毛，但查實係一種來自意大利的抓毛，雖然保暖度不及雪褸，但零度至十度低溫一樣無問題，褸帽有索繩，禦寒一樣掂。&#13;<br> &#13;<br> 開倉價$799&#13;<br> 原價$1,999</fontstyle></spanclass></p><p><spanclass><fontstyle>男裝短褸夠多袋  &#13;<br> 呢件男裝短身褸最大特點係多袋，衫身有四個大袋，衫袖重有個袋放無線電話。橡筋衫腳加上領位有Fleece，保暖度更高，衫領內藏有帽，大風時可以大派用場。&#13;<br> &#13;<br> 開倉價$699&#13;<br> 原價$2,400</fontstyle></spanclass></p><p><spanclass><fontstyle>法國人都掃  &#13;<br> 法國人BoutinRoland：「我睇報紙知道有減價，喺法國買一件Killy起碼要港幣八千元，𠵱家一千蚊唔使，真係平好多。我今次掃咗件滑雪褲和一件Overall，重有帽㖭！」</fontstyle></spanclass></p><p><spanclass><fontstyle>內置生命感應器  &#13;<br> 每件Killy滑雪褸、褲都內藏有一個叫RECCO的生命感應器，當遇到意外時會發出信號，令探測雷達可以在雪地中進行搜索。</fontstyle></spanclass></p><p><spanclass><fontstyle>英國EIKOWADA羽絨最正  &#13;<br> <spanclass><fontstyle>薄身防水有帽羽絨  &#13;<br> EW呢兩款羽絨，除用上EntrantGII高度防水質料作面層外，全件褸的線縫亦車有防水貼，可以完全做到衫身不滲水。90%純鵝羽絨，加上腰位的索帶設計，着上身更貼身更暖，就連褸帽亦有羽絨，所以堪稱羽絨王。&#13;<br> &#13;<br> 開倉價$1,469/件&#13;<br> 原價$2,199/件</fontstyle></spanclass></fontstyle></spanclass></p><p><spanclass><fontstyle>上下拉鏈羽絨中褸  &#13;<br> 由衫身到褸帽都有80%純鵝羽絨，上下拉鏈式設計，方便坐低時可以將拉鏈由下向上拉開，咁就唔怕褸腳會箍住唔舒服。褸帽可隨意拆除，褸內有暗格可放手提電話。&#13;<br> &#13;<br> 開倉價$863&#13;<br> 原價$1,699</fontstyle></spanclass></p><p><spanclass><fontstyle>反光字風褸  &#13;<br> 質料可防風、防水兼透氣，衫袖有反光字，夜間活動夠晒安全。腋下位置有拉鏈，就算玩到出晒汗都一樣透氣，褸內有多個不同大小暗袋，方便放各種重要物件。&#13;<br> &#13;<br> 開倉價$379&#13;<br> 原價$599</fontstyle></spanclass></p><p><spanclass><fontstyle>XPLORER風褸最抵  &#13;<br> <spanclass><fontstyle>全天候多功能風褸送Fleece  &#13;<br> 稱得上全天侯，即任何時侯都啱着。衫身用EntranrGII料，防風、防水又透氣，衫身有反光條，現買風褸更附送Fleece一件，可作為內膽或普通外套，再凍可改用羽絨做內膽提高保暖度。&#13;<br> &#13;<br> 開倉價$499&#13;<br> 原價$1,500</fontstyle></spanclass></fontstyle></spanclass></p><p><spanclass><fontstyle>小童羽絨褸  &#13;<br> 小童款式都唔輸蝕，80%純鵝羽絨加上外層可跣水防風，拉鏈外再加啪鈕設計，唔怕入雪冷親。褸身有小扣方便掛手套，另有黃、紅兩色。（價錢因應不同尺碼有所不同）&#13;<br> &#13;<br> 開倉價$503-$575&#13;<br> 原價$998-$1,149</fontstyle></spanclass></p><p><b> 雪褸開倉資料：</b> &#13;<br> 日期：即日起至1月21日&#13;<br> 時間：上午10時至晚上7時，21日上午10時至下午5時。&#13;<br> 地點：荔枝角通州西街1059號至1061號新光工業大廈1字樓（荔枝角C出口）&#13;<br> 查詢電話：27420800&#13;<br> 付款方法：現金、EPS、信用卡（購物滿$300方可使用信用卡）</p></body></html>