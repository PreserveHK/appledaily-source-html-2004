<html><header><meta charset="utf-8"><title>溫哥華好食好住　肥爆<br>姚樂碧減20磅復出𢱑銀</title></header><body><h1>溫哥華好食好住　肥爆<br>姚樂碧減20磅復出𢱑銀</h1><p>「Ball場公主」姚樂碧（Ruby）靜極思動，結束在溫哥華的悠閒生活，回港計劃大展拳腳。早前她更積極收身，成功減去二十磅，回復動人體態。Ruby又分享收身心得，全靠戒口、浸浴及自我按摩。</p><p>姚樂碧結束在溫哥華的悠閒生活，準備回港拼搏，重投銀行界，復出第一步就是收身，以最佳狀態示人。Ruby日前說：「以前個男友係法國人，好鍾意跳Salsa（拉丁舞的一種）同argentinatango，又扭又轉身，跳完成身汗，唔易肥。」<br> &#13;<br> <spanclass>分享瘦身妙法 &#13;<br> Ruby續說：「不過我覺得佢lead得唔好，成日為跳舞嗌交，嚇到佢後來都唔敢同我跳，少咗運動，加上喺溫哥華好食好住，咪心廣體胖囉。」Ruby回港後短短時間內，已成功減去二十磅，回復清麗線條。&#13;<br> Ruby表示keepfit始終要靠自己，她分享瘦身心得說：「我好多年前拜四面佛，就戒食牛肉，早排就淨係食魚、白肉咁，有時一日內會淨係食生果、烚菜，不過唔可以長期食，會好悶同好易放棄。」<br> &#13;<br> <spanclass>打圈按摩鬆弛 &#13;<br> Ruby又透露喜愛熱水浸浴，幫助血液循環，間中更會加入日本清酒，如「吟釀」等，熱水揮發酒香，令人更舒坦放鬆。&#13;<br> 近日Ruby又試用SK-IIbodydesigner塑身美肌精華，更學會一套按摩方法，並即場示範說：「唔使出街搵人服侍，沖完涼就做得，好簡單，好快！由手臂外側開始，由上至下打圈，再用力推番上頂，重複三次，跟住做埋大腿、腰位同patpat。而腋下、手肘位、膝蓋後及鎖骨上，都係淋巴位，可以用手按壓，數一、二、三放手，做三次，就可以幫助暢通淋巴。」她更透露現時每晚努力按摩，希望令小腿更加纖幼修長。&#13;<br> 採訪：DebbieLum　攝影：ChanChiLam&#13;<br> 髮型：RoyPangofIlColpoTripleEdge&#13;<br> 場地：Elemis（PauaSpa）</spanclass></spanclass></p></body></html>