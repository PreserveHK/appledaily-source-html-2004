<html><header><meta charset="utf-8"><title>一味窩輪：中移動Call細注短炒</title></header><body><h1>一味窩輪：中移動Call細注短炒</h1><p>美股隔晚咁掂，但港股冇跟到，原因之一係美股收市後，英特爾宣布業績，市後跌3%，市場預咗昨晚美股會低開。&#13;<br> 中移動（941）做咗大市定海神針，有20仙進帳。大市逐瓣表演，電訊股近排做主角，個勢都可以持續多一段時間，不妨細注吼吓啲中移動Call輪短炒，一向主角係9902，不過呢隻成交縮晒，炒上炒落，到咗9192與9269擔綱，呢兩件交投旺，但溢價唔算低，炒炒吓可以，揸得耐則易蝕底。講數據，始終係9902靚好多。&#13;<br> 太A（019）收54元，升1.75元，太ACall輪9372醒神，收78仙，升幅20%，6月到期，溢價5%，槓桿率6.9倍。正股近期升得好急，𠵱家先至追Call輪，慢咗幾拍。<br> &#13;<br> <spanclass>9039數據靚 &#13;<br> 北京大唐（991）收5.45元，跌1格，再跌些少，可以吼低諗吓Call輪，主角係9039，壽命雖然無多，交投雖然唔大，但數據確係幾靚，下月杪夠鐘，輪價76仙，負溢價0.2%，槓桿率7.2倍。&#13;<br> 國企指數跌51點，再試低位嘅話，則諗些少中企指數Call輪博反彈，正路對象有9317同9363。&#13;<br> 章　盛</spanclass></p></body></html>