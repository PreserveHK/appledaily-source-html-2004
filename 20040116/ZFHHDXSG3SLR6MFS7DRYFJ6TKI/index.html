<html><header><meta charset="utf-8"><title>功夫小子日練夜練激瘦<br>楊紫瓊迫愛徒啃兩飯盒補身</title></header><body><h1>功夫小子日練夜練激瘦<br>楊紫瓊迫愛徒啃兩飯盒補身</h1><p>每次楊紫瓊提起徒弟張卓楠就讚不絕口，她指徒弟由完全不懂功夫，到現時擺功架似模似樣，全因他勤力和有恒心練習之故，而張卓楠則指楊紫瓊嚴厲之餘，亦很關心他的健康，曾試過因為消瘦，師傅每餐迫他食兩個飯盒。</p><p>楊紫瓊和張卓楠既是師徒關係，亦是老闆和員工關係，張卓楠簽了給楊紫瓊公司五年，最近他們一起合作電影《飛鷹》。每當楊紫瓊提起徒弟時即讚不絕口，她指徒弟並非是喜歡見報出風頭的類型，而是會實實在在地充實自己。起初張卓楠完全不懂功夫，直至現時擺功架似模似樣，楊紫瓊的確沒有走漏眼。<br> &#13;<br> <spanclass>運動做上癮 &#13;<br> 楊紫瓊說：「我睇得出佢真係鍾意呢行，我簽佢嗰陣，佢完全唔識功夫，雖然佢鍾意運動，但同功夫係兩回事，我見佢好有恒心去練習，直情係練到我要叫佢停，驚佢整傷自己，佢做運動做上癮，但係最緊要令佢知道點樣保護自己嘅身體。好彩佢周圍嘅人都對佢好好，好似小齊（任賢齊）咁，成日都以過來人身份話畀佢知條路應該點行。」<br> &#13;<br> <spanclass>師傅很嚴厲 &#13;<br> 而張卓楠則稱師傅楊紫瓊對他很關心，連日常的生活亦很關注，早前他因為拍戲的關係而消瘦不少，楊紫瓊於是迫令他每餐要食兩個飯盒。張卓楠說：「唔知點解，我拍《飛鷹》之後瘦咗好多，師傅嫌我太瘦唔好睇，要我食多啲，每餐要我食兩個飯盒，所以我呢排又肥番啲。佢嚴唔嚴厲？都幾㗎！」&#13;<br> 髮型：RickyKook（ILColpoTripleEdge）　化妝：KamenLeung（ILcolpoTripleEdge）&#13;<br> 服裝提供：BottegaVeneta（楊紫瓊）、A/X（張卓楠）&#13;<br> 場地提供：邀月&#13;<br> 採訪：張止寒&#13;<br> 攝影：陳慧安</spanclass></spanclass></p></body></html>