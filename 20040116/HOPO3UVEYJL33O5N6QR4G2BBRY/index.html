<html><header><meta charset="utf-8"><title>阿Yu提早洗邋遢防沙士</title></header><body><h1>阿Yu提早洗邋遢防沙士</h1><p>中國人一向都習慣年廿八洗邋遢，務求將一切衰運掃走，趙頌茹（阿Yu）和師弟李逸朗（Don）更提早到唱片公司幫忙大掃除，好讓各同事有個乾淨工作環境之餘，更趕絕沙士來襲！</p><p>日前廣州又發現沙士病例，令市民的衞生意識相應提高，本來中國人的習俗是年廿八洗邋遢，過一個乾淨新年之餘，更可趕走衰運，趙頌茹和李逸朗今年則特地提前到唱片公司大掃除。<br> &#13;<br> <spanclass>怕腰痠背痛 &#13;<br> 阿Yu說：「其實沙士之後，大家都唔可以忽略環境衞生嘅重要，尤其𠵱家話廣州又有人染沙士，都係小心啲好，早啲打掃，乾乾淨淨，個人都開心啲啦。我哋等唔切年廿八呀，我好怕污糟，但清潔完屋企又好攰，係咪好矛盾呀？」&#13;<br> 雖然阿Yu甚具衞生意識，但又怕辛苦，故身為師姐的她初時只顧睇雜誌，要師弟阿Don獨力用吸塵機清潔地毯，他更鬼馬地用吸塵機為阿Yu清潔一番。阿Don完成任務之後，便督促阿Yu拖地，最後二人更幫工作人員洗杯，經過一小時的努力，辦公室即時變得整齊清潔。&#13;<br> 阿Yu自言對大掃除又愛又怕，她說：「我都唔知幾時開始有呢個習俗，搞到新年前一定要抽幾日去執屋，執完之後實腰痠背痛，不過我每年都會幫媽咪抹屋嘅。」<br> &#13;<br> <spanclass>團聚好機會 &#13;<br> 反而阿Don對大掃除有另一種看法，他說：「大掃除係令一家團聚嘅好機會，其實一家人一齊執好間屋之後真係好有滿足感，所以就算我搬咗出去住，都會返屋企同屋企人一齊洗邋遢。」&#13;<br> 採訪：李珮洳　攝影：陳偉權</spanclass></spanclass></p></body></html>