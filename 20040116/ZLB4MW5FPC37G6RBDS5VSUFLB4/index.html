<html><header><meta charset="utf-8"><title>馮仁昭四圍超：四海一心再籌款發揚阿梅善心</title></header><body><h1>馮仁昭四圍超：四海一心再籌款發揚阿梅善心</h1><p>梅艷芳生前好有善心，舊年佢以演藝人協會會長身份主辦《1:99音樂會》，當時更籌得三千萬善款畀「茁壯行動」，重獲新城選為舊年十大新聞，劉天蘭噚日代表出席有關活動，佢話：「嗰陣啲善款用咗三百萬左右，我哋等有機會繼續幫人。」<br> &#13;<br> <spanclass>擬辦籌款活動 &#13;<br> 劉天蘭又話有幾個受惠嘅家庭喺阿梅公祭日也有到場向阿梅致祭，佢話：「我想澄清，有啲親友同公眾係捐款畀四海一心，有啲仍然畀帛金，啲帛金會畀番家屬嘅。」&#13;<br> 另一方面，阿梅喪禮亦為梅艷芳四海一心慈善基金籌得四十萬五千三百八十六點九元，阿梅的確幫助咗唔少人。至於基金啲錢點用，發言人IreneSo噚日話：「我哋會開會傾善款可以捐去邊，我哋可能會再搞大型籌款活動，發揚阿梅為善嘅精神。」<br> &#13;<br> <spanclass>王敏慧再進修 &#13;<br> 另外，阿梅生前經理人王敏慧噚日喺電話度話稍後會完成法律課程，MuiMusic嘅事務會交由阿梅生前助手Donny幫忙打理。而一直有傳王敏慧與梅媽不和，佢話：「啲骨灰放喺邊，由梅媽決定，我哋之前唔識，可能有誤會，𠵱家完全冇嘢啦。」馮仁昭覺得阿梅已經唔喺度，無謂嘅爭拗真係唔好再有喇！<br> &#13;<br> <spanclass>左麟右李加到十二場 &#13;<br> 「左麟右李演唱會」由年初一開始喺紅館舉行，總共開十二場，左麟右李開騷開到街知巷聞，重入選新城十大新聞，阿倫噚日話：「今次演唱會都係以令觀眾睇得開心為大前提，上次我跳咗西班牙舞，今次輪到克勤，我就轉跳HipHop。」</spanclass></spanclass></spanclass></p><p><spanclass>Yumiko搶BoBo飯碗 &#13;<br> 鄭希怡（Yumiko）代替咗陳文媛（BoBo），成為今年度年美國波鞋Skechers嘅新一代代言人。今次Yumiko被捧，全因為佢高䠷嘅身材夠晒睇頭之餘，佢性感得嚟又健康，令佢脫穎而出。據知廣告商預算嘅宣傳費，高達七位數字。<br> &#13;<br> <spanclass>林燕妮悲痛送胞弟 &#13;<br> 林燕妮嘅細佬林振剛上月淋巴癌逝世，噚日佢嘅家人喺世界殯儀館以佛教形式為林振剛設靈。兩位至親去世，林燕妮噚日好傷心，佢話：「呢排發生咁多嘢，開始麻木晒。」林振剛近年改名林震剛，噚日林燕妮好感慨咁話：「聽啲風水佬講，連命都冇埋啦。」<br> &#13;<br> <spanclass>梁安琪辦雜誌振經濟 &#13;<br> 賭王何鴻燊四姨太梁安琪巨額投資嘅雜誌《香港自由行》就嚟面世，噚日開咗個記者會。四姨太話唔想出一本傷害人嘅書，所以就揀出版一本介紹飲食旅遊嘅雜誌。佢重話唔係想做傳媒大亨，只係想振興經濟啫。&#13;<br> 至於賭王有冇份投資？四姨太話：「咁濕碎佢唔理嘅。」<br> &#13;<br> <spanclass>劉曉慶舊年嫁咗人 &#13;<br> 劉曉慶與男友阿峰感情一直很好，劉曉慶亦講明非君不嫁，噚日內地就有報道話佢兩個原來喺上年十月一日已經喺北京登記結婚，內地記者曾經打電話畀婚姻登記處嘅職員，職員回覆話：「他們的事，是由我們婚姻登記處的主任一手操辦，詳情你還是問劉曉慶好了。」</spanclass></spanclass></spanclass></spanclass></p></body></html>