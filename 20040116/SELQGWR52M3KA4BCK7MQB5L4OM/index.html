<html><header><meta charset="utf-8"><title>文華學師　男友得益<br>歐陽妙芝精製魚生飯待嫁</title></header><body><h1>文華學師　男友得益<br>歐陽妙芝精製魚生飯待嫁</h1><p>歐陽妙芝入行前讀過酒店課程，並曾在文華酒店廚房實習，她日前親自示範日本傳統節日吃的魚生飯，似模似樣。妙芝年底便跟男友Stephen結婚，原來她會不時煲「愛心湯」給男友喝，浪漫又體貼。</p><p>名模歐陽妙芝日前在銅鑼灣元氣壽司學習炮製壽司飯，這是日本人在大節日才炮製的美食，妙芝為了保持苗條身形，一向鍾情清淡的日本菜，所以對此亦頗有心得。<br> &#13;<br> <spanclass>十分鐘完成 &#13;<br> 妙芝當日準備了新鮮的三文魚、海膽、北寄貝等魚生材料和白飯，然後便動手炮製魚生飯。她一邊示範，一邊說：「先煮好醋飯，然後將飯放喺盤裏面，上面可以鋪上鍾意食嘅魚生同甜煎蛋，中間就放名貴嘅海膽，最後再喺上面撒上魚子，製作程序就完成，前後大約十幾分鐘。其實魚生材料都可以現成買，基本上都唔難。」&#13;<br> 現場所見，妙芝的手法頗為利落，她說：「我以前讀酒店課程，去文華學過做廚，實習期係做白菌汁煮意粉同星洲炒米，𠵱家呢兩款食物我都好拿手。」自從轉當模特兒，妙芝的一雙玉手經常要示範珠寶首飾，需要好好保養，所以近年除了煲湯外，她很少下廚。<br> &#13;<br> <spanclass>愛心湯補身 &#13;<br> 妙芝今年便會與男友Stephen結婚，問她婚後會否為男友當煮飯婆，她說：「到時做咗人哋老婆係另一個階段，我會逐步試吓，不過我都煲過愛心湯畀男朋友飲，我會將啲紅蘿蔔切成心形，佢飲時都好心甜。」&#13;<br> 採訪、攝影：比華利</spanclass></spanclass></p></body></html>