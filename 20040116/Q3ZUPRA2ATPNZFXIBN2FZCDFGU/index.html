<html><header><meta charset="utf-8"><title>新車速報：<br>凌志LS430增設備臻完美</title></header><body><h1>新車速報：<br>凌志LS430增設備臻完美</h1><p>凌志LS430可算係豐田旗下，一款至高級豪華嘅高性能轎車，為需要配合時代步伐及用家需要，最近廠方更為其推出Facelifted新版，設備可算係精益求精之餘，對乘客嘅保護性，亦是一絲不苟，加上全新6前速半自動波裝置，所帶來暢順嘅駕駛感覺，絕對係一部有要求用家嘅至佳座駕噃！&#13;<br>記者、攝影：陳偉林&#13;<br>ImageGirl：Wendy</p><p>為抗衡歐洲豪華轎車，早年日本豐田車廠成立凌志（Lexus）獨立品牌，先後推出LS400及最新LS430車系，以應有要求同高品味用家需要。&#13;<br> &#13;<br> </p><p>&#13;<br> &#13;<br> &#13;<br> &#13;<br> <spanclass><fontstyle>造型成熟設備趨時  &#13;<br> 而新近抵港嘅Facelifted新版LS430，外貌亦見有趨時修飾，新改良嘅電鍍鬼面罩及頭泵把連氣霸組合，還有全新尾燈編排，以及奪目吸引嘅四輪時款17吋合金胎軨配搭；再者，全新AFS人工智能轉向照明系統連Xenon頭燈，重可以確保駕駛者不論日夜，都有清晰明亮嘅視野㗎！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>配套齊備享受至高  &#13;<br> 講到座艙，除以前後兩排原廠高級真皮椅作配襯外，車廂四周重有上乘桃木修飾，令乘客坐得貼服舒適之餘，座席內置電動按摩裝置，重予人愜意感。其次，除前後四座獨立照明同送風配備外，後排重新增有化裝鏡㖭！&#13;<br> 設備配搭方面，除電窗、電鏡及電天窗外，還有至講究嘅MarkLevinson6碟CD音響連恒溫冷氣，重有電雪櫃同前後10個安全氣袋連充氣簾幕呢！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>6前速半自動波順暢無比  &#13;<br> 新車沿用一台4.3公升V8偈，匹配新加入6前速半自動波，感覺轉檔順滑無比，而起跑加速重予人強而有勁之感。&#13;<br> 雖然新車刪除咗原有電子懸掛裝置，惟前後雙搖臂避震系統，配合獨立吸震筒設計，以及多套主動式電子組合，包括VSC、TRC，還有四輪碟煞、ABS、EBD連BA系統嘅輔助，行車既順暢又見循迹力強。</fontstyle></spanclass></p><p><spanclass><fontstyle>記者評語：加添設備更安全  &#13;<br> 新車外形變得趨時見動感之餘，車廂新增設備及照明裝置，可謂予人盡善盡美之感，而新加入嘅人工智能轉向頭燈，以及前排乘客膝部嘅安全氣袋，更盡顯有心思縝密嘅一面。&#13;<br> &#13;<br> <spanclass><fontstyle>Wendy評語：坐得舒適又夠靜  &#13;<br> 部車個造型既成熟又富時代氣息，車廂兩排高級真皮座椅，既舒適貼服又見隔音寧靜，尤其係室內照明同化裝鏡配套，重好切合女士們嘅需要㖭！&#13;<br> &#13;<br> <spanclass><fontstyle>凌志LS430規格  &#13;<br> 引擎：4293ccV8DOHC&#13;<br> 馬力：282ps/5600rpm&#13;<br> 扭力：42.5kgm/3500rpm&#13;<br> 傳動：6前速半自動波，後輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：225/55R17DunlopSport270&#13;<br> 尺碼：5025×1830×1490mm&#13;<br> 軸距：2925mm&#13;<br> 車重：1830-1910kg&#13;<br> 新車售價：$742,000&#13;<br> 車輛提供：皇冠汽車（25119430）</fontstyle></spanclass></fontstyle></spanclass></fontstyle></spanclass></p></body></html>