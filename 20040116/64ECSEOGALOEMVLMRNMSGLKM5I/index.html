<html><header><meta charset="utf-8"><title>鬼馬懷舊夜　憶少年慘事<br>古仔被糯米雞餡嚇窒</title></header><body><h1>鬼馬懷舊夜　憶少年慘事<br>古仔被糯米雞餡嚇窒</h1><p>古天樂、陳小春、劉青雲和張栢芝前晚宣傳電影《鬼馬狂想曲》時，看見香港地道的小食攤檔，古仔即憶起做廚房學徒時，親睹糯米雞及魚蛋的製造過程，自此他不敢再吃。</p><p>古天樂、陳小春、劉青雲和張栢芝，前晚到尖沙嘴出席《鬼馬狂想曲》懷舊之夜宣傳活動，電影公司特地以數萬元請來幾個香港地道小食檔，包括碗仔翅、涼果、竹蔗及燒魷魚等，在戲院後巷擺檔，讓觀眾免費任食。<br> &#13;<br> <spanclass>餸頭餸尾做料 &#13;<br> 眾星看見這些攤檔都歡喜若狂，古仔和小春更憶起以往當廚房學徒及小販的生涯。古仔說：「我最鍾意食燒賣同碗仔翅，但盡可能唔食魚蛋同糯米雞。」&#13;<br> 古仔表示十五年前在酒樓做廚房學徒，親眼看到魚蛋及糯米雞的製作過程，從此便不再吃這兩種食品，古仔說：「啲糯米雞嘅餡，係用人客食剩嘅餸嚟包㗎，我真係唔敢食。不過我嗰陣做嗰間係地踎酒樓，做咗一段時間就冇做，𠵱家啲酒樓應該衞生好多啦。」<br> &#13;<br> <spanclass>小春曾做小販 &#13;<br> 小春則表示曾做小販，他說：「我細個住屋邨，攞個膠桶去賣豆腐花同三文治，每日賺一、二百蚊，一個月都賺三、四千蚊㗎，我都試過新年去派財神，嗰陣都想做快餐車，但冇本錢。」&#13;<br> 問小春會否投資食肆？他說：「我都唔知𠵱家啲人鍾意食乜，已經有好多人做豆腐花做得好出色啦。」另外，張栢芝透露小時候曾陪母親到火車站賣豬骨粥、炒麵及腸粉。&#13;<br> 採訪：魯萍　攝影：陳志嵐</spanclass></spanclass></p></body></html>