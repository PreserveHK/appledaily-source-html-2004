<html><header><meta charset="utf-8"><title>AV陳列室：搜括新年冧價碟機<br>5.1DVD套裝唔使$1,000</title></header><body><h1>AV陳列室：搜括新年冧價碟機<br>5.1DVD套裝唔使$1,000</h1><p>農曆新年快到！大家都做足心理準備，好多舖頭會喺春節期間大休市；放假賦閒在家最好嘅娛樂，當然係煲吓DVD碟啦！今日副刊數碼影音版，特別搜羅幾套超筍《蘋果》價DVD套裝，唔過$1,000玩轉5.1聲道DVD機、千零蚊6.1套機、靚靚聲全木箱喇叭套機，總之機價勁踩低，等大家買定新機好過年！&#13;<br>記者：朱崇德&#13;<br>攝影：陳偉強&#13;<br>ImageGirls：恩、Lily（Sunspot）</p><p>唔係要下下大大嚿好「炸機」，先至係買DVD機嘅原因。第一套介紹嘅ATECSHT-202H，就極力Sell小巧玲瓏。五隻環迴立體聲喇叭，圓敦敦極度可愛，Sub-Woofer亦只係比鞋盒略大一點，最啱用嚟做部屋影院組合！&#13;<br> &#13;<br> <spanclass><fontstyle>史上最平套裝機  &#13;<br> 唔好因為佢細就睇小佢，每個衞星喇叭特選了2至4個嘅一吋鈦金屬單元（全音域），炸起上嚟有相等於傳統3吋喇叭的效果！總輸出功率達500W，百零呎睡房，絕對游刃有餘！DVD影碟機亦屬絕配，基本DVD-R、DVD、VCD、MP3、HDCD、CD-R/W全讀，基本DOLBYDIGITAL同dts5.1都冇問題，最鬼馬係除可揀選色差、S-Video同AV端子作影像輸出外，重多加一組VGA頭，等你可以駁埋房部電腦芒播碟，連買電視機錢都幫你慳埋。&#13;<br> 原價$1,488&#13;<br> 蘋果價$998&#13;<br> &#13;<br> 電話：23081488（新寶影音店）&#13;<br> 地址：旺花園街75-77號花園商業大廈9樓901-902室</fontstyle></spanclass></p><p><spanclass><fontstyle>千零蚊玩高階6.1DVD機  &#13;<br> 6.1DVD影院組合最強之處，是比傳統5.1多加一個後中置喇叭，營造出劇院式360度環迴立體聲效果，配合最新嘅dtsES或DOBLYDIGITALEX影碟，可以話係現時最高階的DVD影院級享受！可惜現時6.1DVD組合選擇唔多，如果玩砌機，平平哋都要近$7,000！&#13;<br> ATECS呢套HT-1508TX最近玩勁冧價，$1,680就可以俾你享受到現時最高階的6.1DVD影音享受，喇叭總輸出功率達2,500W，個客廳細啲都會有炸爆嘅感覺！此外，呢部機重對應埋高畫質的ProgressiveScan、至靚聲嘅HDCD等，影音享樂主義多角度大包圍。&#13;<br> 原價$2,280&#13;<br> 蘋果價$1,680&#13;<br> &#13;<br> 電話：25757794（領先視聽中心）&#13;<br> 地址：香港灣仔莊士敦道161號地下</fontstyle></spanclass></p><p><spanclass><fontstyle>讀碟王花碟照播  &#13;<br> 國產DVD機中嘅名牌Shinco，一向以讀碟能力超高而聞名，呢部DMA-2610就係5.1組別嘅代表作！基本兼容DVD、VCD、MP3、CD-R/RW，就算筆者用上一啲背面花晒嘅DVD碟，都一樣難佢唔倒！影像輸出兼容現時最流行的色差同軸及S-Video，聲效就對應DOBLYDIGITAL的5.1輸出，最正係個Sub-Woofer力水足夠，喜歡玩重低音人士要留意！最開心者係佢多預一組音頻及光纖輸入，可以駁上遊戲機同其他影音產品，將佢當AMP咁作音效增強輸出，再加埋內置有卡拉OK功能，直情可以當佢係全屋影音享受嘅中樞機！&#13;<br> 原價$1,788&#13;<br> 蘋果價$1,588&#13;<br> &#13;<br> 電話：23435042（Shinco）&#13;<br> 地址：九龍牛頭角鴻圖道9號建業中心12字樓3室</fontstyle></spanclass></p><p><spanclass><fontstyle>實木5.1喇叭Sell靚聲  &#13;<br> 如果對音質要求比較高嘅，DMA-760會係一個唔錯選擇；一般平價5.1DVD組合，由於成本關係，多用塑膠一類物料作喇叭箱，呢套DMA-760就較罕有地用上實木料，好處是音色較渾厚，亦唔會有刺耳嘅感覺；而且每個衞星喇叭都有兩個中、高音單元，再加一個Sub-Woofer作重低音表現，音效分析能力特別勝人一籌！&#13;<br> 讀碟能力亦甚強，全兼容DVD、SVCD、CD、MP3、CD-R/RW，基本色差、光纖、同軸同S-Video都落齊，加埋AM/FM收音機功能，用途幾全面。&#13;<br> 原價$1,988&#13;<br> 蘋果價$1,688&#13;<br> &#13;<br> 電話：23435042（Shinco）&#13;<br> 地址：九龍牛頭角鴻圖道9號建業中心12字樓3室</fontstyle></spanclass></p><p><spanclass><fontstyle>《蘋果》讀者專享筍價  &#13;<br> 今日所介紹嘅DVD套裝機，全集中於5.1及6.1聲道組合，而且全部都係《蘋果日報》讀者專享優惠。由於價錢比現時一般街價筍，所以每套DVD套裝組合，都只設有20套優惠上限，先到先得，售完即止。優惠條件好簡單，只要攞住今日《蘋果》副刊去上述指定銷售商，就可以享有蘋果價優惠。</fontstyle></spanclass></p></body></html>