<html><header><meta charset="utf-8"><title>　　民建聯就快被閂水喉 - 李八方</title></header><body><h1>　　民建聯就快被閂水喉 - 李八方</h1><p>民建聯忽然變咗反對黨，唔好話搞到政府倒瀉籮蟹，連親中陣營都俾民建聯呢個新形象嚇親，有親中商界人士同八方講，民建聯一向有四、五支中資「大水喉」射住，真係唔憂柴唔憂米，家下突然要做反對派，嗰班「大水喉」睇到眼坦坦，有「大水喉」高層喺一個商界飯局同嗰位親中商界人士講，民建聯咁搞落去，九月立會選舉贏就好，如果再輸，佢哋真係要諗吓閂水喉，其實做得反對黨，就要學民主黨咁一窮二白，你估又要選票、又要鈔票，真係咁易喎！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>