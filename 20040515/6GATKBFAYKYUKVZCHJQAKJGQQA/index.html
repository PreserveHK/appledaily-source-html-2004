<html><header><meta charset="utf-8"><title>新舖巡禮：<br>全亞洲首間BabyDior專門店殺入半島</title></header><body><h1>新舖巡禮：<br>全亞洲首間BabyDior專門店殺入半島</h1><p>香港零售業狀態回勇，百業興旺當然未講得上，但名牌反彈力絕對節節領先。今回重振雄風的就有ChristianDior，因為其童裝BabyDior在半島開設亞洲首間專門店！雖然此專門店只有四百呎，但服裝款式選擇也有不少，連埋令人愛不釋手的嬰兒產品及小配件，可算幾有睇頭！&#13;<br>記者：張銘恩&#13;<br>攝影：陳陶鈞&#13;<br>模特兒：Barbie&amp;Jame（RichStrategy）</p><p><spanclass><fontstyle>小童新貨與大人同步現身  &#13;<br> BabyDior其中的一條矚目主線，就是名設計師JohnGalliano有份操刀的Actualisation，款式與大人版ChristianDior一模一樣，最重要係會同步推出市場，以後型媽同型女可以挽手做潮爆Twins啦！</fontstyle></spanclass></p><p><spanclass><fontstyle>超型森巴貼身裝  &#13;<br> 充滿熱帶風情味道的彩Print圖案，勁有星味，雖是貼身設計，但用了彈性物料，所以小朋友絕對着得舒服。&#13;<br> &#13;<br> Biker款背心：$2,280&#13;<br> 直腳長褲：$2,130</fontstyle></spanclass></p><p><spanclass><fontstyle>淑女配紳士  &#13;<br> 講明同大人一樣，女裝點少得最受歡迎款式之一的Monogram？襯埋件立體花短袖Tee，淑女勳章都有份攞。男仔當然亦唔會輸蝕，隆重的禮服一樣俱備，而且橡筋腰長褲重着得好自在㖭！&#13;<br> &#13;<br> （女）外套：$2,290&#13;<br> 半截裙：$1,750&#13;<br> 短Tee：$1,440&#13;<br> &#13;<br> （男）禮服套裝：$5,500&#13;<br> 杏色恤衫：$580</fontstyle></spanclass></p><p><spanclass><fontstyle>精美民族Tee  &#13;<br> 繡上法文版「LoveDior」的全棉民族Tee，手工精緻。&#13;<br> &#13;<br> 售價：$1,460</fontstyle></spanclass></p><p><spanclass><fontstyle>牙買加背心  &#13;<br> 牙買加三色加埋BobMarley樣的印花背心，以紅色珠片繡上品牌成立年份「47」，勁型，旁有索繩可多點着法。&#13;<br> &#13;<br> 售價：$1,190</fontstyle></spanclass></p><p><spanclass><fontstyle>CasualWear牛仔最奪目  &#13;<br> 另外，BabyDior不少CasualWear的設計都非常精巧，而今季就以牛仔最令人注目，無論用料同款式設計都甚有睇頭。</fontstyle></spanclass></p><p><spanclass><fontstyle>花邊牛女  &#13;<br> 幾有美式田園Feel的牛女裝，靚靚荷葉邊傘裙連埋極具牛仔味的銀釦皮帶。&#13;<br> &#13;<br> 喱士牛仔背心：$1,330&#13;<br> 傘裙連皮帶：$3,220&#13;<br> 仿束身衣印花Tee：$950&#13;<br> 牛仔手袋：$920</fontstyle></spanclass></p><p><spanclass><fontstyle>優閒男裝  &#13;<br> 有響噹噹的名字，肩頭細細個「Dior」繡字牛仔邊已經夠照，襯埋同系列束腳褲當然更加醒目！&#13;<br> &#13;<br> 紅色Tee：$490&#13;<br> 杏色功能褲：$1,250</fontstyle></spanclass></p><p><spanclass><fontstyle>洗水繡花套裝  &#13;<br> 洗水牛仔布質地軟熟柔滑，繡花小背心配埋剪裁夠Fit的小喇叭褲，絕對性感搶鏡。&#13;<br> &#13;<br> 套裝：$1,510&#13;<br> BB繡花鞋：$460</fontstyle></spanclass></p><p><spanclass><fontstyle>搶手BB用品  &#13;<br> BabyDior一向非常搶手的就是嬰兒用品，因為不但造型可愛，而且質料佳，自用或送禮都得。</fontstyle></spanclass></p><p><spanclass><fontstyle>軟綿綿公仔睡袋  &#13;<br> 厚厚的夾棉睡袋，唔會凍親BB，適合初生至一歲半BB使用。另有多款公仔頭布巾，專門陪住BB瞓覺。&#13;<br> &#13;<br> 夾棉睡袋：$1,130&#13;<br> 公仔布巾：$330-$390</fontstyle></spanclass></p><p><spanclass><fontstyle>夏日泳裝  &#13;<br> 夏日炎炎當然係出海暢泳的最佳時候，BabyDior的泳裝質料尤其軟熟，體貼小童的幼嫩肌膚。&#13;<br> &#13;<br> 三點式款：$730&#13;<br> 一件頭款：$790</fontstyle></spanclass></p><p><spanclass><fontstyle>其他特色配件  </fontstyle></spanclass></p><p><spanclass><fontstyle>大眼金魚  &#13;<br> 針織繡珠手抽袋仔，純白色襯圓環木手抽特別清新。&#13;<br> &#13;<br> 售價：$530</fontstyle></spanclass></p><p><spanclass><fontstyle>吊飾頭箍  &#13;<br> 猶如小公主的花花頭箍，面層包上棉布唔會夾痛小朋友。&#13;<br> &#13;<br> 售價：$730</fontstyle></spanclass></p><p>BabyDior&#13;<br> 尖沙嘴梳士巴利道22號半島酒店商場閣樓MW11號舖&#13;<br> 電話：23697638</p></body></html>