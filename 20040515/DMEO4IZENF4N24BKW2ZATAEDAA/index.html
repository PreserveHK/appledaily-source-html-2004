<html><header><meta charset="utf-8"><title>新車速報：BMW　530iA<br>寶馬5系操控豪裝一個掣搞掂</title></header><body><h1>新車速報：BMW　530iA<br>寶馬5系操控豪裝一個掣搞掂</h1><p>全新寶馬5系當中除入門版的520iA以及頂級的545iA之外，其中重有525iA及530iA可供買家選擇。在四個型號之間，筆者覺得530iA較為可取，皆因佢有齊豪華轎車應有的舒適性，新設旋鈕控全車，又有高達231匹高性能演繹，今趟筆者重約埋近排人氣急升的女子新組合Sam'sAngel成員Kiko一齊試車㖭！	&#13;<br>記者、攝影：陳偉林&#13;<br>ImageGirl：Kiko</p><p><spanclass><fontstyle>車身前衞好鬼惡  &#13;<br> 初首接觸這輛寶馬530iA，Kiko話部車外形好前衞，尤其係一對Bi-Xenon頭燈，個樣好鬼惡！而且車首低斜的線條，配襯起一體化的頭泵把連氣霸設計，匹配埋四輪17吋跑車合金胎軨組合，淨係睇個樣都好「辣」。</fontstyle></spanclass></p><p><br> &#13;<br> <spanclass><fontstyle>一扭一Click操控全車  &#13;<br> 賣相討好之餘，Kiko重好欣賞部車嘅座艙編排，既有時下吸引的簡約陳設，當中一台i-Drive系統的多媒體功能，就更係Kiko嘅至愛，估唔到利用一個旋鈕同ClickDown動作，就可同時操控冷氣、音響，還可以檢閱行車狀況等訊息呢！</fontstyle></spanclass></p><p><br> &#13;<br> <spanclass><fontstyle>慢車時有快軚方便  &#13;<br> 相比下，筆者較欣賞一台3.0公升直6DOHC引擎，輸出強而有勁之外，配合上一套6前速Steptronic半自動波，轉檔利落，起跑加速有力，至於輔有Servotronic的轉向裝置，指向既準確，慢車時候重有快軚的方便，而原車還備有主動式DSC系統以及四輪碟煞、ABS連EBD等配合，自然就更有安全感啦！</fontstyle></spanclass></p><p><b> BMW530iAProfile</b> &#13;<br> 引擎：2979cc直6DOHC&#13;<br> 馬力：231ps/5900rpm；扭力：30.6kgm/3500rpm&#13;<br> 傳動：6前速Steptronic半自動波，後輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：245/45R17DunlopSPSport01&#13;<br> 尺碼：4841×1846×1468mm&#13;<br> 軸距：2888mm；車重：1580kg&#13;<br> 0-100公里：7.1秒；極速：245km/h&#13;<br> 平均耗油：14.2L/100km&#13;<br> 車輛提供：寶馬汽車（27145271）&#13;<br> 新車售價：$648,000</p><p><spanclass><fontstyle>同級車款比較  &#13;<br> <spanclass><fontstyle>積架S-Type3.0  &#13;<br> 點睇：好有一貫英式豪華轎車作風，造型典雅出眾，車廂鋪排又講究。車價：$738,000</fontstyle></spanclass></fontstyle></spanclass></p><p><spanclass><fontstyle>富豪S80T6  &#13;<br> 點睇：份量十足兼講究安全性的車款，勝在賣相獨特，座艙陳設應有盡有。車價：$580,000</fontstyle></spanclass></p></body></html>