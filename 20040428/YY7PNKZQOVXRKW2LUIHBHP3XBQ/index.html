<html><header><meta charset="utf-8"><title>飲食人誌：<br>日式鮑宴二百蚊有找</title></header><body><h1>飲食人誌：<br>日式鮑宴二百蚊有找</h1><p>一想起鮑魚餐，若是中國菜的話，可能老早已設計10道8道皆是以鮑魚炮製的菜式，恐怕一次過食到你怕為止。其實有時點到即止或者會令人更覺回味，有特價就更加吸引，好似這次介紹的日式鮑魚餐為例，不但有半價，還一次過可以食到多款不同菜式，有餘位的話重可以一試最新小食，同樣可以食得捧腹而回。&#13;<br>&#13;<br>記者：陳淑君&#13;<br>攝影：蔡鴻雯</p><p><spanclass><fontstyle>14位師傅集體創作  &#13;<br> 日本餐廳向來分工仔細，以介紹這款半價套餐為例，已要勞煩三位分別負責魚生、鐵板燒及和食的師傅講解，跟同時負責和食又是駐店大廚阿松師傅談起，更發覺不能小覷：「我入行約二十年，一做就跟日本師傅學，呢間舖有成十四位廚師，大家負責不同部門，我哋有時間就會坐低一齊Brainstorming（腦震盪），大家柴娃娃無拗撬，做得開心。」他覺得做日本菜最緊要細心，好多時都講求意境，好似一道白玉茄子，正是巧妙地將原來紫色的茄子改頭換面，賣相令人眼前一亮。</fontstyle></spanclass></p><p><b> 鮑魚套餐</b> &#13;<br> 優惠價：$190/位（兩位起）&#13;<br> 原價：$380/位</p><p><b> 鐵板燒原隻鮮鮑魚</b> &#13;<br> 整個餐包括七道菜，重頭戲正是鮑魚，選用肉質鮮甜的新鮮南非鮑魚炮製，隻鮑魚直徑差不多有8厘米長，約重3両。上碟時仍看到鮑魚還在使勁地掙扎呢！</p><p><b> 自助香葱魚生手卷（前）</b> &#13;<br> <b> 炒飯（後左）黑麵豉湯（後右）</b> &#13;<br> 將三文魚跟葱及鵪鶉蛋拌勻後，捲着紫菜吃，又滑又香；炒飯是素，配料有紅椒、葱、洋葱、甘笋，主要靠蒜頭帶出飯香；黑麵豉湯以赤麵豉加白麵豉混合，湯更香濃。</p><p><b> 鐵板燒蒜香牛肉薄燒伴菜</b> &#13;<br> 據悉這裏的鐵板牛肉一向受歡迎，這次特別選用美國安格斯肉眼扒，脂肪紋分布又多又平均，燒出來的牛肉才夠甘香，中間則裹上葱蒜，減低肥膩之感。</p><p><b> 大蝦天婦羅（前）</b> &#13;<br> <b> 溫室野菜香芒沙律芝麻醬（後）</b> &#13;<br> 大蝦天婦羅，用的是一斤15頭的海蝦，一隻蝦約重1両有多，食落肉質嫩中帶勁；將芝麻醬跟蔬菜混在一起吃，固然香口，芒果則令人胃口頓開。</p><p><spanclass><fontstyle>最新小食  &#13;<br> 居酒屋近年大行其道，細細碟花臣多多，最受年輕人歡迎，在這間中環走中高檔摩登日本料理中，去年四月才正式改行這條路線，平日午飯時段都是黃金時段，想幫襯最好要預先訂位。最近這兒又再推出十多款新小食，不少無論賣相及食味都叫人滿意。</fontstyle></spanclass></p><p><b> 三重口感:炸腐皮鰻魚蛋卷$38</b> &#13;<br> 實在沒想過那份口感可以令人如此驚喜！秘訣在於蛋卷調入秘製汁料，使之如燉蛋般Juicy，夾着香脆腐皮外層、香甜鰻魚及清甜菠菜，甜美得很！</p><p><b> 清新配搭:白玉茄子壽司$22/2件</b> &#13;<br> 以為是甚麼白身魚，原來是將茄子去皮切件，油炸飛水兼以醬料浸足一日後才得如此美貌，感覺固然清新，但同時也感到一種香濃的味道。</p><p><b> 肉質爽滑:日本芥辣焗生蠔$32/2隻</b> &#13;<br> 日本芥辣以沙律醬中和，即使鋪滿整隻蠔，也只微辣帶甜；特別採用日本珍珠蠔，貪其肉質夠爽滑。</p><p><spanclass><fontstyle>燒活鮑魚逐格睇  &#13;<br> </fontstyle></spanclass></p><p><spanclass><fontstyle>熟客兩句  &#13;<br> </fontstyle></spanclass></p><p><b> miso</b> &#13;<br> 地址：中環怡和大廈地庫15號舖&#13;<br> 電話：28458773&#13;<br> 營業時間：11:30am-3:00pm，6:00pm-10:30pm（周一至六）；（周日及公眾假期休息）&#13;<br> 以上食物供應時間：6:00pm-10:30pm&#13;<br> 座位：127個&#13;<br> 交通：中環地鐵站環球大廈出口</p></body></html>