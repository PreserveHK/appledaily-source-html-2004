<html><header><meta charset="utf-8"><title>數碼影音：<br>G600六百萬像素DC跌破$4,000心理關口</title></header><body><h1>數碼影音：<br>G600六百萬像素DC跌破$4,000心理關口</h1><p>600萬像素消閒級數碼相機，近來好似雨後春笋一樣，出個唔停；新手適用嘅簡易操控，但又享受到專業級的高解像，當然令人愛不釋手；嚟緊5月KONICAMINOLTA都有部DiMAGEG600趁熱鬧一番，而且佢比同級機款多咗一個賣點，就係現存600萬級（補插值不計算在內）消閒DC中，價錢最平一部！&#13;<br>&#13;<br>記者：朱崇德&#13;<br>攝影：陳陶鈞、朱崇德&#13;<br>ImageGirl：Irene</p><p>現時市面一般600萬級消閒DC，閒閒哋都要過$4,000價位，G600是首部跌破$4,000；幾百蚊上落唔好以為唔多，好多AV場Sales都話呢個定價有助打破用家買機心理關口，而且嗰幾百蚊重可以用嚟買記憶卡一類配件，計落條數，感覺更抵！&#13;<br> DiMAGEG600有種似曾相識嘅感覺，原來係KonicaRevioKD-410Z嘅升級版，將CCD由410萬提升至640萬像素，最高可打印出48×36cm的巨幅相片（150dpi）；當筆者再作實地測試時，發現靈敏度提升，開機至拍攝時間僅需1.3秒，原因是加入了最新的影像晶片所致，而且其他諸如拍攝及功能選項上，都有一種爽利的操控感覺。</p><p><spanclass><fontstyle>GTHexanon靚鏡還原度高  &#13;<br> KONICA及MINOLTA合併後開發的G400，鏡頭組上又點少得MINOLTA獨門至靚嘅GTHexanon鏡呢（一般只使用在中高檔次機種）！3倍光學（39-117mm）加3倍數碼變焦，焦距屬於實用級，一般家庭相好適用，而且再加入埋獨家開發的A*IPS影像處理器，相片色彩還原能力高之餘，對焦、曝光更準確，新手想影靚靚相，都變得更容易就手。不過筆者最喜歡的，是G600使用了SD及MemoryStick雙插卡式設計，不論玩開Palm或PPC人士，記憶體基本都可以兩邊用。</fontstyle></spanclass></p><p><b> PROFILE</b> &#13;<br> CCD：640萬像素（有效600萬）&#13;<br> ISO：50/100/200/400&#13;<br> 變焦：3倍光學＋3倍數碼&#13;<br> 儲存媒體：SD/MMC/MS&#13;<br> 顯示屏：1.5"LCD&#13;<br> 短片格式：320×240（15fps）&#13;<br> 體積：94×56×29.5mm&#13;<br> 重量：195g&#13;<br> &#13;<br> KONICAMINOLTA&#13;<br> 查詢電話：25652192</p><p><spanclass><fontstyle>高解像DC  &#13;<br> 500至600萬像素級機種，是現時消閒級DC中最頂級的解像度，近排新機輩出，不過有啲舊款功能都好正，亦值得參考。</fontstyle></spanclass></p><p><spanclass><fontstyle>小巧型DC  &#13;<br> 鍾意玩DC嘅人未必一味追求高解像度，其實機身小巧易用反而更受歡迎，一眾潮人最緊要部機夠型夠Cool。</fontstyle></spanclass></p><p><spanclass><fontstyle>同場加映  </fontstyle></spanclass></p><p><spanclass><fontstyle>DiMAGEXg女士專機  &#13;<br> DiMAGEX系列一向都係AV場內搶手貨，行貨最新就新返咗Xg；繼承優良血統，都係使用3倍光學（4倍數碼）潛望鏡式鏡頭，好處係影相時鏡頭唔凸出，機身超Slim，女士用家就至喜歡；CCD用入門級嘅320萬像素，重可以錄有聲有畫Movie（最高解像320×240/30fps），功能都算有所交代，加埋入門玩家至愛嘅人像、運動、日落、夜景、微距等場景模式，完全冇投訴。</fontstyle></spanclass></p><p><b> DiMAGEXgProfile</b> &#13;<br> CCD：320萬像素&#13;<br> 變焦：3倍光學＋4倍數碼&#13;<br> 儲存媒體：SD/MMC</p><p><spanclass><fontstyle>DiMAGEX21:平價薄機  &#13;<br> 如果想玩得平啲，X21會係一個唔錯選擇，新機開賣價$1,680，絕對係Budget緊用家救星！由於是主攻平價DC市場，所以CCD就微降至200萬像素，不過鏡頭一樣沿用潛望鏡式鏡頭，用嚟做吓網頁，或者2R-3R相片，都應該足夠應付，Movie模式無時間限制，不過可惜有畫冇聲；最正反而是用番AA電池，外拍SnapShot方便好多。</fontstyle></spanclass></p><p><b> DiMAGEX21Profile</b> &#13;<br> CCD：200萬像素&#13;<br> 變焦：3倍光學＋4倍數碼&#13;<br> 儲存媒體：SD/MMC</p></body></html>