<html><header><meta charset="utf-8"><title>SmartClub搞巡遊場面墟冚</title></header><body><h1>SmartClub搞巡遊場面墟冚</h1><p>上周日，香港一班SmartClub成員跟其座駕，參與咗一項既好玩又多Fun嘅活動，娛人又娛己可謂相得益彰；當日中午，一批為數約30部SmartCars，包括有SmartFortwo、SmartRoadster同SmartRoadsterCoupe，陸續齊集金鐘添馬艦舊址嘅露天停車場，熱鬧之餘一眾SmartCars鮮豔奪目嘅造型，更吸引到唔少途人注視呢！&#13;<br>&#13;<br>記者、攝影：陳偉林</p><p><spanclass><fontstyle>Smart巡遊場面矚目  &#13;<br> 及後，經過一番點算同列隊之後，浩浩蕩蕩嘅Smart車隊，喺警方電單車開路下，徐徐經由會議展覽中心外圍駛上東區走廊，途經杏花邨轉接往太古城、鰂魚涌英皇道及至終點站太古坊；沿途所見，不少行人均對多部SmartCars行注目禮㗎！</fontstyle></spanclass></p><p><spanclass><fontstyle>藝術車展別開生面  &#13;<br> 約下午2時，近30部SmartCars齊集太古坊，目的係為咗參與一個名為「港島東Smart的藝術」車展，大會更特意邀請兩位本地藝術家MartinLever及羅維明，喺兩部SmartFortwo身上盡現創意及個人藝術特色；其次，與會嘅大小朋友，還可以即席喺Smart立體紙模型汽車身上，繪畫出具個人風格嘅獨特圖案，跟其他人分享箇中樂趣。重有就係參與限量版Smart陶瓷錢箱慈善拍賣，以捐助香港傷殘青年協會。</fontstyle></spanclass></p></body></html>