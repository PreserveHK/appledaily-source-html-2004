<html><header><meta charset="utf-8"><title>「見到自己着三點式都嚇死」<br>千嬅賣茶好過纖體</title></header><body><h1>「見到自己着三點式都嚇死」<br>千嬅賣茶好過纖體</h1><p>楊千嬅昨日出席代言的健康茶活動，她笑言自己「背」，起初還以為此茶是新產品，其實已面世多時。千嬅透露有纖體中心斟洽她任代言人，雖然知道酬勞優厚，但她興趣不大，因不能接受自己穿三點式泳裝。</p><p>楊千嬅昨日往旺角新世紀廣場，出席她任代言人的助助身茶活動，她簽了一年合約，問她除了酬勞外，是否獲贊助一世免費飲此茶時，她說：「冇一世都大半世呀。」&#13;<br> <br> <spanclass>戒飲咖啡汽水 &#13;<br> 千嬅笑言自己「背」，以為此茶是新產品，她賣茶讚茶香說：「飲咗呢隻茶之後，個人真係消咗腫，我重因此戒埋咖啡同汽水㖭。」&#13;<br> 現時不同級數的藝人都一窩蜂擔任纖體代言人，千嬅亦表示有纖體中心打她主意，她說：「不過我就興趣唔大，我自己知自己事，又鍾意食嘢，見到自己着三點式都嚇死啦。雖然嚿錢係好大，但世界啲錢搵唔晒嘅，夠用咪得囉。」問千嬅是否怕穿泳裝太性感？她說：「唔係，有時拍沖涼戲都性感㗎啦。」&#13;<br> <br> <spanclass>夥拍許氏兄弟 &#13;<br> 此外，千嬅將分別與許氏兄弟合作，表示會擔任許冠傑演唱會其中一晚的嘉賓，她說：「我已經收到阿Sam新歌嘅demo啦。」而與許冠文合作拍攝的電影《父親大人》，稍後會往北京取景，她說：「我會帶定消毒藥水、口罩同微波爐出發。&#13;<br> 採訪：MaggieFung　攝影：ChenWaiOn</spanclass></spanclass></p></body></html>