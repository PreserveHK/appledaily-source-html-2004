<html><header><meta charset="utf-8"><title>新牌仔XERA穩打穩紮</title></header><body><h1>新牌仔XERA穩打穩紮</h1><p>手機品牌多如天上繁星，幾乎平均每個禮拜都有新品牌在坊間出現，而近期最新鮮熱辣嘅就有呢部名為XERA嘅手機，型號名為GZ100，賣點就係同SHARP聯手合作製造，比一般無名品牌較為有信心。而GZ100外表屬一般直身機模式，講功能亦都係一般大路內涵，1.9"加6萬5色芒、35萬像素、拍片、40和弦、藍芽及Java功能，並未有太突出之處，只算係叫做四平八穩。開價$2,280，以功能及價錢計，仍可算抵玩，想搵直身機總叫做多個選擇。&#13;<br> 記者：劉耀祥&#13;<br> &#13;<br> <b> PROFILE</b> &#13;<br> 制式：GSM900/1800/1900三頻&#13;<br> 顯示器：6萬5色/120×160像素/TFT&#13;<br> 鏡頭：35萬像素&#13;<br> 功能：40和弦、Java、藍芽、GPRS、WAP&#13;<br> 體積：105×45×17.6mm&#13;<br> 重量：84g&#13;<br> 查詢：21555388（XERA）</p></body></html>