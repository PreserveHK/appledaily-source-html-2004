<html><header><meta charset="utf-8"><title>數碼影音：<br>認機身考眼光7部KodakDC等你攞</title></header><body><h1>數碼影音：<br>認機身考眼光7部KodakDC等你攞</h1><p>輕巧式數碼相機已經成行成市，不論大廠細廠都頻頻出機。而Kodak近來亦密密出手，尤其輕巧式機種更「每月一新機」，由300萬像素的CX7330、400萬像素的DX7440，以及500萬像素的CX7530，將高中低檔用家都盡收歸旗下。而今日《蘋果日報》就與Kodak聯手送出上述三款（合共7部）數碼相機，想玩輕巧DC，又要高質素相片，重使諗？快手填妥參加表格Fax嚟參加喇！&#13;<br>&#13;<br>記者：劉耀祥　攝影：陳陶鈞　ImageGirl：小慧</p><p><spanclass><fontstyle>獎品  &#13;<br> 頭獎2名：KodakEasyShareDX7440（$2,690）&#13;<br> 二獎3名：KodakEasyShareCX7530（$2,490）&#13;<br> 三獎2名：KodakEasyShareCX7330（$1,490）&#13;<br> &#13;<br> 柯達三部新DC之中，以呢部DX7440最為突出，單睇外貌已跟其他CX系列機種不同，手柄位加大令握機時手感更好，專業機感覺更為強烈，明顯針對要求較高嘅用家。不過更強之處，乃採用德國名牌SCHNEIDER鏡頭，具有4倍光學變焦，質素絕對毋庸置疑。操作上亦都接近專業機模式，內置22種場景仍未夠的話，全手動操作就一定可以影到啱心水相片。而近期潮流興大芒，DX7440亦配上2.2吋大芒，睇相影相都更加方便。</fontstyle></spanclass></p><p><spanclass><fontstyle>DX7440Profile  &#13;<br> CCD：423萬像素&#13;<br> 鏡頭：4倍光學＋4倍數碼&#13;<br> 屏幕：2.2"&#13;<br> 電池：專用充電池&#13;<br> 體積：100.3×69.2×40.2mm&#13;<br> 重量：224g&#13;<br> &#13;<br> <spanclass><fontstyle>CX新機靚價登場  &#13;<br> 單睇CX7530外表，可能覺得同普通DC仔差不多，不過睇真啲，機仔細細，CCD像素已經高達500萬，不單止照顧一般SnapShot用家，對於相片「有要求」的用家，都一樣啱用。配上3倍光學變焦鏡頭，可以最大F2.7光圈值，以及七種場景設定，完全交足功課。最吸引係唔使$2,500就有部500萬像素DC，就算大陸機都未必咁平！&#13;<br> 若果只係想平平哋玩吓SnapShot，相信CX7330就正中下懷。外形同CX7530如出一轍，一樣細細部，配上300萬像素CCD都唔使$1,500蚊，重要加埋大廠出品，總比買個幾百萬像素嘅CMOS鏡頭仔相機好得多。3倍光學變焦、5種場景模式、無限拍片，當然唔少得Kodak招牌功能EasyShare，一按就Send相去電腦，最啱對電腦初哥。</fontstyle></spanclass></fontstyle></spanclass></p><p>KodakHK&#13;<br> 查詢電話：800901514&#13;<br> &#13;<br> <spanclass><fontstyle>遊戲篇  &#13;<br> 無論你今日睇中Kodak邊部DC都好，想買都唔使咁心急住，皆因今日《蘋果日報》就與Kodak聯手送出2部DX7440、3部CX7530及2部CX7330，想贏部DC返屋企好簡單，玩完以下遊戲再將答案填入參加表格，拿拿臨Fax嚟就有機會！&#13;<br> &#13;<br> <b> 第一關</b> &#13;<br> <spanclass><fontstyle>考你眼光玩配對  &#13;<br> Kodak三部新機各具特色，每個部份都係精心設計，所以第一關就考吓大家眼力，將以下嘅機身配上適當型號，再將答案填入參加表格。</fontstyle></spanclass></fontstyle></spanclass></p><p>A.CX7330　B.CX7530　C.DX7440&#13;<br> &#13;<br> <b> 第二關</b> &#13;<br> <spanclass><fontstyle>考你智慧問問題  &#13;<br> 1.DX7440屏幕尺寸為多少？&#13;<br> A.1.8吋　B.2吋　C.2.2吋&#13;<br> &#13;<br> 2.CX7530的光學變焦是多少？&#13;<br> A.3倍　B.4倍　C.5倍&#13;<br> &#13;<br> 3.CX7330採用哪種筆芯電？&#13;<br> A.3A　B.9A　C.2A</fontstyle></spanclass></p><p><b> 參加辦法</b> &#13;<br> 1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭兩名得獎者各得到KodakEasyShareDX7440一部，第三至第五名得獎者各得KodakEasyShareCX7530一部，第六及第七名得獎者各得KodakEasyShareCX7330一部。&#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> 5.得獎者將有專人通知。&#13;<br> 6.為公平起見，《蘋果日報》及Kodak員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> ‧必須憑報紙上的參加表格才可以參加遊戲。</p><p><b> 高像素細機鬥一番</b> &#13;<br> 現時市面上數碼相機林林總總，尤其輕巧式細機更加睇到眼花撩亂，部部咁上下之餘又好似功能都差唔多，想搵部400萬像素以上細機，睇埋以下介紹呢幾部喇！&#13;<br> &#13;<br> <spanclass><fontstyle>CP5200高質細機  &#13;<br> 近期Nikon嘅細機氣勢似乎不及其專業單鏡機，不過始終都有一班捧場客，新作CP5200細機身已經有510萬像素，亦能令NikonFans心動。（b）&#13;<br> 規格：510萬像素CCD、3倍光學變焦、SD卡</fontstyle></spanclass></p><p><spanclass><fontstyle>CaplioGX超廣角鏡  &#13;<br> 輕巧機身擁有專業級機能，備有28mm超廣角鏡、閃燈插座及全手動模式，以及強勁1mm超微距，細機有如此功能，夫復何求。（a）&#13;<br> 規格：513萬像素CCD、3倍光學變焦、SD卡</fontstyle></spanclass></p><p><spanclass><fontstyle>IXUS500保持體積  &#13;<br> IXUS430的高階版本，像素亦升至500萬，驚喜嘅就係體積一樣咁細，加多少少錢就多成百萬像素，相信買家都唔會慳個幾百蚊。（b）&#13;<br> 規格：500萬像素CCD、3倍光學變焦、CF卡</fontstyle></spanclass></p><p><spanclass><fontstyle>OptioS4i隨身薄機  &#13;<br> PENTAXS4i雖只有21mm厚，完全可列入薄機之列，加上400萬像素CCD，要薄有薄，要質素有質素，一次過滿足晒你兩個願望。（a）&#13;<br> 規格：400萬像素CCD、3倍光學變焦、SD卡</fontstyle></spanclass></p><p><spanclass><fontstyle>ExilimZ40薄機升級  &#13;<br> CasioZ30創造出輕巧式DC輝煌佳績，後繼之作Z40再接再厲，保持輕巧機身之餘，並將像素提升至400萬像素，一樣大受用家歡迎。（a）&#13;<br> 規格：400萬像素CCD、3倍光學變焦、SD卡&#13;<br> &#13;<br> 查詢：（a）DCFever（27811780）&#13;<br> （b）UltraPro（28819830）</fontstyle></spanclass></p></body></html>