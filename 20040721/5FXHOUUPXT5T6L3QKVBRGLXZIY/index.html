<html><header><meta charset="utf-8"><title>阿葛設計本地牛王RMC專門店誕生！</title></header><body><h1>阿葛設計本地牛王RMC專門店誕生！</h1><p>鍾意牛仔褲的人經常話：「土炮牛仔褲不及日本般好！」，但本地RMC的出現，令這班崇日牛迷另眼相看，甫一出道經已被香港名店連卡佛招攬為門下的一員，成為首個晉身連卡佛的本地牛牌。再數近期的威水史，夥拍阿葛推出RMCxFMUnion特別版牛仔褲，聲勢可算是香港牛牌裏最強之一位。近日呢個牛牌又再有新搞作，就係開設專門店，室內設計更搵來阿葛親自操刀，兩個單位再次合作，真係牛仔褲都擦出火花呀！&#13;<br>&#13;<br>記者：李崗華　攝影：林栢鈞</p><p><spanclass><fontstyle>即睇RMC新舖設計  &#13;<br> RMC專門店與同集團旗下的牛王專賣店一樣叫番做1001，但當然以RMC為主打。據阿葛稱，由於店主Martin因為喜歡木的原始感覺，所以舖內用上大量樟木，再配以阿葛一向喜愛的黑色，就成為RMC首間專門店的裝修。咪以為一間接近2,000呎的舖要好耐時間裝修，阿葛由設計至完成，只用了4個星期，一個字：快！</fontstyle></spanclass></p><p><spanclass><fontstyle>速睇！&#13;<br> RMC×FMUnion特別版老牛  &#13;<br> 大家都知阿葛鍾意牛仔褲，身上的VintageLevi's501更是其標記，對牛仔褲要求極高。他亦極為欣賞RMC的製作，所以與RMC推出特別版。信得過所以會放手畀RMC話事，所以阿葛今次只係要求袋花的顏色及用上白邊布，其餘製作全交由RMC話事，效果阿葛自言非常滿意。</fontstyle></spanclass></p><p><spanclass><fontstyle>3色袋花  &#13;<br> 今次的合作版，共推出了3隻不同的袋花顏色，黑白浪花屬香港版，而白色袋花係台灣版，全黑浪花則阿葛獨有屬非賣品，阿葛更稱此版本為「葛西黑金鋼版」。而隨褲會附送木盒一個，夠晒貴氣。&#13;<br> &#13;<br> <spanclass><fontstyle>Evisu監製RMC終極牛王！  &#13;<br> 牛仔褲係要着上身先知道效果，所以今次產品由RMC專門店內的店員作示範。褲的Cutting與Levi's501同為直腳，布質方面與RMC×FMUnion一樣用上新疆出產，唯一不同的是，產地改由日本製造，更搵來日本Evisu的監製直本一郎親自製作，質素與日牛並無兩樣。（各$1,959/a）</fontstyle></spanclass></fontstyle></spanclass></p><p><spanclass><fontstyle>盡數RMC其他品牌！  &#13;<br> 雖然以牛仔褲作主打，但舖內售賣的產品極為多元化，有英國街牌Dupe外，更有日本大熱街牌MasterPiece發售，雖然後者暫時只得袋發售，但其他產品會緊隨其後，街牌迷要留意。&#13;<br> &#13;<br> <spanclass><fontstyle>英國大熱街牌Dupe  &#13;<br> 雖然喺香港首次登陸，但喺日本及英國就極有知名度，成名之處係產品內加入防水及透氣度極高的Gore-Tex質料，如此功能化街牌絕對少見。</fontstyle></spanclass></fontstyle></spanclass></p><p><spanclass><fontstyle>日本超強街牌MasterPiece  &#13;<br> 有留意日本雜誌的話，對MasterPiece應該有所認識，雖然品牌出自大阪，但近年就紅遍東京，經常出現於《Warp》、《Ollie》等雜誌。</fontstyle></spanclass></p><p><spanclass><fontstyle>本地街牌DoubleDog&#13;<br> 入侵牛界！  &#13;<br> 覺得RMC的Unwashed老牛唔係好啱心水，但又覺得美國洗水牛王Rogan條條過2千，唔多化算？唔使驚，本地街牌一樣有驚喜，DoubleDog今季大玩洗水老牛，效果拍得住日本仔出品，價錢一個字講晒：抵！&#13;<br> &#13;<br> <spanclass><fontstyle>「孖狗」最強牛王推介！  &#13;<br> 呢條就係今季DoubleDog重點推介洗水牛王，洗水效果與售賣2,000多元的日牌Bal牛王絕對有得揮，所有破爛位都係由人手製造，單係呢點經已睇得出兩位主腦對條牛仔褲的用心程度。（$890/b）</fontstyle></spanclass></fontstyle></spanclass></p><p>OnJim（左）&#13;<br> DoubleDogLogoTee（$250/b）&#13;<br> DoubleDog洗水牛仔褲（$890/b）&#13;<br> &#13;<br> OnChris（右）&#13;<br> DoubleDogTheDoors樂隊Tee（$230/b）&#13;<br> DoubleDog洗水牛仔褲（$890/b）&#13;<br> DoubleDog最強牛王推介&#13;<br> &#13;<br> <spanclass><fontstyle>其他「孖狗」洗水牛王一覽  </fontstyle></spanclass></p><p>售賣點：&#13;<br> （a）1001（23753010）&#13;<br> 尖沙嘴柯士甸道D19-23號地舖&#13;<br> （b）DoubleBrother（23116790）&#13;<br> 尖沙嘴加連威老道71號1樓舖</p></body></html>