<html><header><meta charset="utf-8"><title>唔見偶像裴勇俊海報止渴</title></header><body><h1>唔見偶像裴勇俊海報止渴</h1><p>近排韓風喺日本吹得好勁，都係多得一班師奶支持，噚日東京一間百貨公司就搞咗個韓星攝影展，一早已經有好多師奶入場，雖然「師奶殺手」裴勇俊冇出現，但佢哋見到俊哥嘅海報已經興奮到唔知老公姓乜，爭住攞個手機出嚟同張海報合照。而當日親身赴會嘅神話主音HyeSung重成為全場焦點，幾乎搞到秩序大亂。</p></body></html>