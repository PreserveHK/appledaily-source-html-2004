<html><header><meta charset="utf-8"><title>知己獻吻特別好火<br>肥姐維護欣宜踩埋王菲</title></header><body><h1>知己獻吻特別好火<br>肥姐維護欣宜踩埋王菲</h1><p>沈殿霞（肥姐）昨日與欣宜及緋聞男友張永權一同出席記者會，張永權更當眾親吻肥姐，不過肥姐對於欣宜被指「拋胸𠝹仔」一事十分憤怒，提到雜誌將她與王菲比較時，肥姐更激動地說：「我用LV時，王菲都未出世啦。」</p><p>沈殿霞與新加坡緋聞男友張永權合演的劇集《肥肥一家親》，將於無綫明珠台播放，昨日肥姐與張永權於尖沙嘴出席記者會，欣宜亦有到場支持，張永權更親吻肥姐面頰。<br> &#13;<br> <spanclass>日夜被跟驚到喊 &#13;<br> 張永權比以往消瘦不少，有傳他在新加坡買屋，作為與肥姐的愛巢，對此張永權否認說：「間屋未識佢之前已經買咗，裝修時帶過肥姐去參觀囉，佢係我紅顏知己。」&#13;<br> 欣宜早前到日本拍廣告，不過昨日有雜誌指她「拋胸𠝹仔」，對此肥姐大罵說：「嗰兩個記者日日夜夜跟住影，欣宜佢好驚，夜晚喊到兩、三點。」然後肥姐逐點反駁雜誌內容，她說：「話我貪方便坐輪椅，我跌親尾龍骨，醫生話唔好行長途，又話我住套房坐頭等帶工人去好巴閉，我幾十年嚟都係咁，工人機票錢我自己出㗎。」&#13;<br> 該雜誌指肥姐用LV旅行箱，故此將她與王菲比較，肥姐激動地說：「老實講，我用LV時，王菲都未出世啦……又話欣宜有仔陪。」欣宜即說：「No，no，no，佢哋話我日本有仔同行。」肥姐透露該男子是欣宜的舊同學，適逢他到日本讀暑期班，故相約吃飯，肥姐說：「欣宜匿喺廁所喊，怕影響個男仔嘛，害咗欣宜嘅少女時代呀，搞到佢愈嚟愈少朋友，欣宜驚到話唔想做幕前呀。」<br> &#13;<br> <spanclass>秋官為愛女寫序 &#13;<br> 問欣宜是否怕入娛圈，她說：「會㗎！」肥姐聞言即開懷大笑。欣宜說：「如果記者問我，我一定畀佢哋影，但佢哋真係有少少過份，連我去廁所都影，最後要機艙人員制止。」&#13;<br> 此外，欣宜將於書展宣傳她的新書，書中邀得父母鄭少秋與肥姐，以及張學友、陳淑芬、曾志偉及張玉珊寫序，但由於時間緊迫，未能隨書附送由欣宜主唱的單曲碟。&#13;<br> 採訪：楊潔雯　攝影：陳烱威</spanclass></spanclass></p></body></html>