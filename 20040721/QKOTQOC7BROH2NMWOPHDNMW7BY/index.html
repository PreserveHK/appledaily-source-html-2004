<html><header><meta charset="utf-8"><title>　　曾志偉三千萬投資西安 - 李八方</title></header><body><h1>　　曾志偉三千萬投資西安 - 李八方</h1><p>西安市噚日喺香港舉行招商活動，八方竟然發現娛樂界嘅曾志偉影蹤。原來佢去出席西安市一項投資合同簽約儀式，曾志偉話呢個係佢第一個喺國內投資嘅大型項目，佢計劃喺當地投資一個集娛樂、餐飲同戲院功能於一身嘅拉斯維加斯歌舞大劇院。&#13;<br> 個項目總投資額逾六千萬元（人民幣，下同），佢同香港嘅合作夥伴佔四成權益，相當於要出資三千萬元，至於佢個人要攤佔幾多，志偉就唔肯透露。&#13;<br> 咁點解要投資喺偏遠嘅西安呢？曾志偉解釋話曾經實地考察，發覺當地消費能力都好強，因為周邊城市嘅人都會去西安消費娛樂，熱鬧情況不遜於沿海城市。佢好樂觀估計，呢個項目明年底投入服務後，每個月收入可達一千萬元，重話可以喺一年內回本。&#13;<br> （圖）曾志偉話會喺西安市搞拉斯維加斯歌舞大劇院，重睇好一年內會回本。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>