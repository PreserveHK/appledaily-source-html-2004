<html><header><meta charset="utf-8"><title>　　情繫半島 - 李八方</title></header><body><h1>　　情繫半島 - 李八方</h1><p>噚日半島酒店推出新嘅廣告系列，請來著名肖像攝影師安妮．萊波維茲（AnnieLeibovitz）拍攝一輯「半島影集」。&#13;<br> 呢本影集喺美國及亞洲各家半島酒店取景，其中一幅照片主角係資深調酒員鍾金雄（Johnny），點解要影佢？因為Johnny五三年加入半島做酒吧侍應，至今已服務五十一年。佢同八方講，有年有個客人光顧，點咗杯「Screwdriver」，Johnny話當時香港唔係咁流行飲雞尾酒，個客話要screwdriver，於是真係攞個螺絲批畀佢。於是個客就教佢溝咗可能係全港首杯嘅screwdriver。呢個客，就係《亂世佳人》男主角奇勒基寶，當年佢來港拍攝電影《SoldierofFortune》時，下榻半島酒店。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>