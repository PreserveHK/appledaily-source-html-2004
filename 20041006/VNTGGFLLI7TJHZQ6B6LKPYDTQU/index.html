<html><header><meta charset="utf-8"><title>住家菜：<br>保鮮紙防倒汗水三色蛋滑嘟嘟</title></header><body><h1>住家菜：<br>保鮮紙防倒汗水三色蛋滑嘟嘟</h1><p>女士貪靚是人之常情，今次示範家常菜的讀者Daisy，平日返工貪靚之餘，連煮餸都要靚，意思是菜式賣相要靚，食了更要靚。三色蛋的鹹蛋和皮蛋做成美麗圖案；酸甜魷魚加青紅黃椒，顏色繽紛；白果腐竹薏米煲雞腳，湯水白如牛奶。&#13;<br>記者：馬靜兒&#13;<br>攝影：楊錦文&#13;<br>示範：讀者Daisy</p><p>跟很多OL一樣，讀者Daisy每日放工買餸，返到家中都已很晚，所以平日煮的餸都以簡單做法為主。&#13;<br> Daisy今次會教大家蒸三色蛋，即雞蛋、鹹蛋和皮蛋。「別以為蒸蛋是小兒科，要蒸出滑溜的蛋都有蹺妙，否則蒸蛋會變嚡。蒸蛋時用保鮮紙包裹，就可以防止倒汗水滴在蛋上，做成蛋面凹凸。不想用保鮮紙，就可以在蓋邊加筷子，讓蓋不完全密封，倒汗水就可以減少。如果想弄點花巧，就加少一點水，讓蛋硬些，可以將它切成條狀。不過，加了芫荽的蒸蛋已經很靚。」&#13;<br> 煮餸要簡單之外，Daisy重話，即使煲湯都要快。「老公很怕出外吃飯，他說在家即使炒青菜，再加一點肉送飯都較出外吃飯食得舒服。我大多數會在放假時才煲老火湯，平日就選易做快煲的湯水，最緊要食咗會靚。我喜歡飲白果腐竹糖水，貪湯水呈奶白色，食咗夠滋潤，今次加雞腳變成湯水，雞腳膠質重，對皮膚有益。」</p><p><spanclass><fontstyle>三色蛋  &#13;<br> 自製價：$8/2人份量&#13;<br> &#13;<br> <b> 用咩料：</b> &#13;<br> 雞蛋	4隻&#13;<br> 鹹蛋黃	2隻&#13;<br> 皮蛋	1隻&#13;<br> 雞湯	100毫升&#13;<br> 芫荽	少許&#13;<br> 鹽	少許&#13;<br> &#13;<br> <b> 小貼士：</b> &#13;<br> 1.必須用薄碟蒸蛋，才容易蒸熟。&#13;<br> &#13;<br> 2.以微波爐保鮮紙封面，可以防止倒汗水滴落蒸蛋上，避免做成蜂巢紋。&#13;<br> &#13;<br> 3.以雞湯代替清水，可增加蛋的鮮味。&#13;<br> &#13;<br> 4.要蒸蛋容易切件，雞湯或水份不能過多，否則較難切。</fontstyle></spanclass></p></body></html>