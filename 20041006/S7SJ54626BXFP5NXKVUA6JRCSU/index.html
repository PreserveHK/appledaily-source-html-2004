<html><header><meta charset="utf-8"><title>《達文西密碼》效應<br>掀歷史×幻想小說熱潮</title></header><body><h1>《達文西密碼》效應<br>掀歷史×幻想小說熱潮</h1><p>要講今年大熱話題，《TheDaVinciCode》（達文西密碼）風頭一時無兩。連續76周佔據《紐約時報》暢銷書排行榜第一名，全美銷售超過750萬冊，譯成40多種語言，連帶其他相關的密碼、基督教研究書籍大賣。如今談達文西要識得答「十三門徒係女人」，再以為係羅家英，就畀人知你係OUT精！&#13;<br>&#13;<br>記者：陳慧敏　&#13;<br>攝影：周旭文、陳盛臣、陳慧敏</p><p>因《達文西密碼》熱潮，就連電台節目「打書釘」在上周日也介紹了幾本相關的解碼書籍。今日請來牛棚話事人梁文道，及專研究青年文化的邵家臻兩位書界潮蟲，解構達文西點解咁紅。&#13;<br> &#13;<br> <spanclass><fontstyle>具顛覆性意義  &#13;<br> 梁文道說：「本書節奏超級快同緊湊，書裏面揭穿古代文化，揭耶穌身世，又講中古神秘組織，重有藝術名作嘅新觀點，點估到達文西會係秘密組織阿頭呢。呢種具顛覆性意義的書，帶有其他研究密碼文化，或揭示《聖經》故事新解法的書籍都大熱，好似《TheSecretLanguageofArt》，講百多幅名畫背後的暗藏意義，都好搶手。」</fontstyle></spanclass></p><p><spanclass><fontstyle>犯禁最吸引  &#13;<br> 「唉！呢本書睇到我吖！」一本令邵家臻連開研討會都冇心機，靜靜雞收喺枱底繼續睇的小說。「究竟《最後晚餐》耶穌身邊嘅係咪真係佢老婆？又係咪妓女？我唔信。但本書一開頭又話所有史料都係真嘅，咁又真係好細緻同真實，咁我信咩好呢？就係呢啲挑戰傳統文化，犯晒禁嘅話題就最吸引。」&#13;<br> 邵家臻續說：「愈係難明嘅語言同密碼溝通，就愈吸引你去追根究柢，好似《無間道》用摩斯密碼，你知佢講緊嘢又唔明佢講乜嘢，感覺神秘又有型。」&#13;<br> &#13;<br> <b> 潮書</b> &#13;<br> 《TheDaVinciCode》時報中文版$117（A）&#13;<br> 故事大概：法國羅浮宮發生謀殺案，從而在達文西的名畫裏，以《聖經》故事作核心，揭露神秘宗教組織的面紗。&#13;<br> 《達文西密碼》中文版官方網<ahref http:> http://www.readingtimes.com.tw/promote/davinci/  </ahref></fontstyle></spanclass></p><p><spanclass><fontstyle>巴黎私家符號學家即場解碼  &#13;<br> 《達文西密碼》大熱，連巴黎著名的旅行社ParisMuse都專設Cracking《TheDaVinciCode》導賞團，每人一個私家符號學家，同你即場解構，收費　110/位，小組都要　　&#13;<br> 　95/位。（網址：<ahref http:> http://www.parismuse.com/  ）</ahref></fontstyle></spanclass></p><p><spanclass><fontstyle>巨星爭做蘭登教授  &#13;<br> 美國哥倫比亞電影公司已經決定將《達》片搬上螢幕，惟飾演主角蘭登教授的位置仍在選角中，暫為羅素卻爾、佐治古尼、曉治積曼及湯漢斯四星之角力。</fontstyle></spanclass></p><p><spanclass><fontstyle>Hit書大預言  &#13;<br> 根據世界大潮流連鎖反應，混合歷史同幻想的小說就最搶手。為免後知後覺，我們就請兩位文化書蟲給你們做個書潮大預言：</fontstyle></spanclass></p><p><spanclass><fontstyle>梁文道之選：一億八千萬魔法電影  &#13;<br> 與《魔戒》作者托爾金齊名的奇幻小說作者路易斯（C.S.Lewis）的《TheChroniclesofNarnia》（納尼亞年代紀），連《哈利波特》作者JK.Rowling都是他的Fans，全球銷量已達八千五百萬冊，是西方兒童當《聖經》讀的入屋經典。現已由WaldenMedia及Disney合作，預算以一億八千萬美金拍成動畫電影。初步打算拍齊七集，直逼《哈利波特》電影大長篇，並打算於05年聖誕開始上映。有魔有怪獸有細路，重多隻獅子王，看能否打破《哈利波特》熱潮。</fontstyle></spanclass></p><p>據說當年路易斯跟死黨托爾金，打算寫兩個以時間及空間為題的故事，擲毫決定的結果是，托爾金負責前者，成就了《魔戒》，路易斯寫後者，就是一套七冊的《TheChroniclesofNarnia》。&#13;<br> 故事大概：人類世界四兄妹，無意間由衣櫥闖入Narnia王國，並與獅王會合拯救遭冰封的魔法世界。&#13;<br> 《TheChroniclesofNarnia》電影官方網：<ahref http:> http://www.narnia.com/  &#13;<br> 《TheChroniclesofNarnia》$377.4（B）（尚餘小量，須訂購）</ahref></p><p><spanclass><fontstyle>邵家臻之選：高難度自虐玫瑰  &#13;<br> DanBrown寫《達文西密碼》，擺明車馬要向意大利符號學家UmbertoEco致敬，那UmbertoEco的懸疑名作《TheNameoftheRose》（玫瑰之名），理所當然成為下一波必搶小說。邵家臻：「呢本書出名難睇得明，懸疑用得更高招。我初時睇幾頁諗到頭爆，頂唔順放低咗（笑）。不過相信好多人睇完套《達文西密碼》就會挑戰難度搵嚟睇，而且呢一類疑幻似真嘅懸疑小說，歷史背景描寫得好真好細緻，反正閱讀嘅旅程就係要挑戰難度，過吓自虐癮又有乜所謂？」&#13;<br> &#13;<br> 故事大概：以14世紀修道院的神秘謀殺案，同時揭露中世紀歐洲社會的黑暗面。&#13;<br> 《TheNameoftheRose》$120（D）</fontstyle></spanclass></p><p><spanclass><fontstyle>成人版《哈利波特》  &#13;<br> 全美最新暢銷書《JonathanStrange&amp;Mr.Norrell》，作者花了10年創作，外國網站熱烈討論中。出版社Bloomsbury不惜在美國書展（BEA）送出萬冊試讀本，並已售出最少28國的語言版權，被喻為「成人版《哈利波特》」。邵家臻：「故事裏面有好多英國真實歷史做背景，吹水魔幻同細緻充足嘅戰爭背景結合，已經好吸引。」&#13;<br> &#13;<br> 《JonathanStrange&amp;Mr.Norrell》$208（D）</fontstyle></spanclass></p><p>故事大概：19世紀拿破崙大戰起，魔法式微。英國僅存一老一嫩魔法師，知識淵博的Mr.Norrell及年輕聰慧的JonathanStrange，一同用魔法拯救英國命運。&#13;<br> 《JonathanStrange&amp;Mr.Norrell》官方網址：<ahref http:> http://www.jonathanstrange.com  &#13;<br> &#13;<br> <spanclass><fontstyle>宮崎駿最新動畫  &#13;<br> 預定12月16日在香港上映的《Howl'sMovingCastle》（哈爾移動城堡），原著小說已經走搞笑路線，變身阿婆的18歲少女蘇菲，成為惡魔城管家，並與魔王發生「忘年戀」，被網友戲稱為「蘇菲阿婆的冒險」。動畫還找來木村托哉配音，將成04年末話題之作。</fontstyle></spanclass></ahref></p><p>《Howl'sMovingCastle》電影官方網：<ahref http:> http://www.howl-movie.com/  &#13;<br> &#13;<br> <spanclass><fontstyle>上樓書店買禁書  &#13;<br> 書潮旺，好書本本買，荷包鐵定難以負荷。所以近年來，以售賣大陸正版書的上樓書店如雨後春笋，售價最貴都不過是1:1.5（人民幣：港幣），書價隨時比港版或台版便宜一半甚至七成。銅鑼灣的「人民公社」半年前還改建為咖啡座，讓你一邊歎茶一邊歎正書，有時候還能找到在國內被禁的國產話題書籍呢！&#13;<br> &#13;<br> <b> 老細推薦禁書</b> &#13;<br> 《中國農民調查》$36&#13;<br> 故事大概：國內全面被禁的話題書，小量存貨流落香港，講述兩夫婦深入農村調查，指名道姓地揭開地方官揦渣貪污史，書中主角們現正跟作者打官司，鬧得滿城風雨。</fontstyle></spanclass></ahref></p><p>人民公社咖啡書店&#13;<br> 地址：香港銅鑼灣羅素街18號一樓&#13;<br> 電話：28360016&#13;<br> &#13;<br> <b> 書店資料</b> &#13;<br> （A）商務：尖沙嘴梳士巴利道3號星光行3樓（29041988）&#13;<br> （B）葉壹堂：九龍塘又一城LG1（27782808）&#13;<br> （C）DYMOCKS：中環港景街1號國際金融中心1期商場二樓2007（機鐵站上蓋）（21170360）&#13;<br> （D）DYMOCKS：中環天星小輪碼頭EP1（25221012）</p></body></html>