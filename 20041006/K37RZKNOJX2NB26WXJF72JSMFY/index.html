<html><header><meta charset="utf-8"><title>精明消費：<br>餐桌求突破枱面枱腳玩花臣</title></header><body><h1>精明消費：<br>餐桌求突破枱面枱腳玩花臣</h1><p>綜觀各大小家具店，現今餐枱款式除玩Design外，還有不少專為細小居室度身訂做的慳位設計，亦有隨時可變大變細的伸縮款式。無論你嗰間係豪宅抑或係細小斗室，都不妨先睇睇以下介紹，話唔定有一款啱用！&#13;<br>記者：黃婉冰&#13;<br>攝影：楊錦文&#13;<br>Model：Irene</p><p><spanclass><fontstyle>傳統餐枱着重設計  &#13;<br> 咪以為全部餐枱都係一塊木加四隻腳咁簡單，其實質料同設計都可以有好多變化和配搭。好像特別加設儲物格或抽屜的款式，就可用來放雜物或餐具，所以不論你是實際之人抑或屬品味之士，都會揀到心水貨！</fontstyle></spanclass></p><p><spanclass><fontstyle>伸縮枱面由細變大  &#13;<br> 若你屬於好客之人，成日請埋一大堆朋友開餐，但屋企空間又有限的話，伸展式餐枱會較適合。時下有好多新款伸縮餐枱，唔止可以由細變大，有些更可以搖身變成麻雀枱，打完幾圈即刻又可以開枱食飯，方便快捷。</fontstyle></spanclass></p><p><spanclass><fontstyle>活動層板用途多  &#13;<br> 尺寸：長150/200×闊85×高73cm&#13;<br> 實心樺木長餐枱內有乾坤，枱底設有一塊活動式延伸板，可拉出充當SideTable。另外，枱的另一邊枱腳設有活輪，可將枱框伸延，然後將延伸板全塊抽出放上去，就可將枱面變長。&#13;<br> 售價：$1,990（餐枱）（a）</fontstyle></spanclass></p><p><spanclass><fontstyle>摺枱體積細　啱小家庭  &#13;<br> 屋仔只得豆腐膶咁細，但又想有更多空間？唔使諗咁多，摺枱係最佳之選，坐得人多又夠慳位，要平、靚、正可以揀傳統兩邊開摺款式，重有其他玩形狀設計的枱款，選擇夠晒多。</fontstyle></spanclass></p><p><spanclass><fontstyle>三角形最啱放角位  &#13;<br> 尺寸：長107×闊77×高73cm&#13;<br> 連角位都唔想嘥？LOKK這款三角形摺枱最啱，枱面設計成三角形，放在角位啱啱好。將另一半打開就可變成四方餐枱，可坐四個人，又可以畀小朋友做埋書枱，一舉兩得。&#13;<br> 售價：$595（餐枱）（a）</fontstyle></spanclass></p><p><br> &#13;<br> <b> 店舖資料：</b> &#13;<br> (a）宜家傢俬銅鑼灣告士打道310號柏寧酒店地庫31250888&#13;<br> &#13;<br> (b）tintliving銅鑼灣邊寧頓街5號31043105&#13;<br> &#13;<br> (c）G.O.D銅鑼灣禮頓中心（霎東街入口）28905555&#13;<br> &#13;<br> (d）翡翠籐器紅磡黃埔花園十二期地下4號舖23330481</p></body></html>