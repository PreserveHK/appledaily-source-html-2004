<html><header><meta charset="utf-8"><title>電腦新產品：<br>COMPAQV2000闊屏幕細機新潮流</title></header><body><h1>電腦新產品：<br>COMPAQV2000闊屏幕細機新潮流</h1><p>近排突然出現幾部14吋Notebook，都開始使用闊屏幕，以往未流行時，14吋Notebook可謂超冷門，不過當闊屏幕開始流行，14吋優點所在就顯示出來。好似COMPAQ最新推出嘅PresarioV2000，使用咗14吋闊屏幕，令到用家「視野」更見廣闊之餘，體積又唔會好似15、17吋級機種咁巨大，真正符合Notebook流動用途嘅基本原則，加埋其他實用設計，相信好多用家都會受落。&#13;<br>記者：許福合&#13;<br>攝影：伍慶泉&#13;<br>ImageGirl：Ana</p><p>新推出嘅V2000以輕身流動為賣點，賣相亦保持COMPAQ機穩重靚仔嘅優點。黑色機面銀色機身，厚度為3.29cm，無論着西裝或牛仔褲，拎出街輕鬆得嚟一樣型通街！14吋闊屏幕大小剛剛好，既不會過份增加用家負擔，最重要係屏幕比一般細機屏幕為闊，解像度重可以高達WXGA（1,280×768），開咗個《Excel》試算表，旁邊擺埋《ICQ》、《WinAmp》都重得，毋須轉來轉去，大大提升用家工作效率。</p><p><spanclass><fontstyle>JBL喇叭賣靚聲  &#13;<br> 規格方面更屬高檔之選，用上至靚至強嘅P-M725（1.6GHz），當中內置2MBL2快取記憶體，配上256MB記憶體，運算效能與最新Desktop亦可較高低。雖然只內置IntelExtremeGraphics2顯示卡稍弱，不過屏幕質素唔錯，而且屬於15:9闊屏幕，用內置DVDCombo嚟睇DVD亦相當出色更有電影感，加埋名牌JBL出品喇叭，工作之餘聽吓歌輕鬆一下都相當唔錯。返到屋企，只要另選擴充機座，就可以當作Desktop咁用，同時亦提供更多擴充插頭，大大提高實用性。</fontstyle></spanclass></p><p><spanclass><fontstyle>睇DVD燒VCD  &#13;<br> 買Notebook除咗睇規格之外，重有好多因素可以考慮，好似網絡同擴充方面，現時必備有10/100MbpsLAN外，作為Centrino家族一員，V2000亦提供802.11b/g無線網絡，方便用家透過家中或戶外無線網絡上網。V2000嘅擴充性更屬少見，除IEEE1394及USB外，更備有一個6合1記憶卡插槽，讀晒SD/MMC/MS/MSPro/xD卡，至於CF就可經PCMCIA讀取，基本上可應付晒現時記憶卡嘅要求！電池操作時間不俗，睇晒成套DVD都夠用，若一般文書工作更會有更長操作時間。</fontstyle></spanclass></p><p><b> PROFILE</b> &#13;<br> 處理器：P-M725（1.6GHz）&#13;<br> 記憶體：256MBDDR&#13;<br> 屏幕：14吋&#13;<br> 硬碟：40GB&#13;<br> 處理器：P-M725（1.6GHz）&#13;<br> 記憶體：256MBDDR&#13;<br> 屏幕：14吋&#13;<br> 硬碟：40GB&#13;<br> &#13;<br> HPHK&#13;<br> 查詢電話：800938833</p></body></html>