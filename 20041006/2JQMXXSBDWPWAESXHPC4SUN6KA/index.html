<html><header><meta charset="utf-8"><title>名牌大使妮歌潔曼豬籠入水</title></header><body><h1>名牌大使妮歌潔曼豬籠入水</h1><p>荷李活女星妮歌潔曼（NicoleKidman）呢排真係豬籠入水，拍完ChanelNo.5香水廣告之後，又成為瑞士名表Omega嘅代言人，重點幫手宣傳亞洲區市場。妮歌潔曼話睇中Omega多名人明星做大使，擺到明想湊熱鬧喎，而佢喺新廣告入面嘅造型，就會比Chanel香水密實得多，只係着住件長袖衫擺甫士，笑吓就算，對佢嚟講易過食生菜！</p></body></html>