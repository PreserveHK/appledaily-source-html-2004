<html><header><meta charset="utf-8"><title>　　長毛被寸做殯儀館義工 - 李八方</title></header><body><h1>　　長毛被寸做殯儀館義工 - 李八方</h1><p>社聯噚日搞咗個立法會候選人訪貧活動，希望畀啲候選人了解吓貧窮戶嘅苦況，八方覺得都幾有意思，尤其係對田少呢啲富貴候選人，更加係難得嘅補習機會，不過唔知點解田少冇嚟。&#13;<br> 八方都有同啲新界東候選人探訪，有位胡伯雖然清貧，但就對政治好有興趣。&#13;<br> 田少唔嚟，胡伯一啲都唔嬲，重讚田少第一個就寄單畀佢，人又靚仔。佢一見到長毛，就讚佢係香港未來嘅希望，香港得佢咁夠膽鬧人，明知坐監都會鬧，最後重加一句話長毛：「全香港淨係得佢一個人，肯去殯儀館做義工！」&#13;<br> 八方聽完都忍唔住笑，唔知呢個胡伯係「潤」長毛成日只識抬棺材，定係真心讚佢呢？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>