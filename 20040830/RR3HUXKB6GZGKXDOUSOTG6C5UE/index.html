<html><header><meta charset="utf-8"><title>秋冬趣怪袋　袋┼衫着上身</title></header><body><h1>秋冬趣怪袋　袋┼衫着上身</h1><p>心情好嘅時候買鞋、心情唔好嘅時候亦買鞋。係好多購物狂女子嘅寫照，其實手袋亦都一樣，買袋滿足虛榮之餘又夠保值，不過當通街人人一式一樣的名牌Monogram帆布袋，就未免有點乏味；其實意法日咁多牌子，有創意嘅品牌多的是，拎出街包唔會同人撞袋。&#13;<br>&#13;<br>記者：吳小明&#13;<br>攝影：林栢鈞&#13;<br>模特兒：TetyanaChystofat@CalCarrie's&#13;<br>化妝：VivNg&#13;<br>髮型：JamesWong@Hip</p><p><spanclass><fontstyle>Mira袋衫二合一  &#13;<br> 來自前蘇聯的靚女年輕設計師MiraMikati，個人品牌Mira成個系列有衫有袋，今季手袋款式雖然少，但就極引人注目，一大塊皮剪出來的斜孭袋成條圍裙咁大，好似袋＋衫二合一咁滯，雖然袋身容量不大，放唔落多少嘢，不過披上身就十分搶眼，咁Loud嘅設計都唔係普通人受得起。</fontstyle></spanclass></p><p><spanclass><fontstyle>BarbaraRihl童真動物袋  &#13;<br> 法國新牌BarbaraRihl今季剛抵埗，一系列動物頭造型手挽袋仔，甚為的骰趣致，的確好似畀細路女玩嘅毛公仔，相信唔少愛Cute少女會一見傾心；另外亦有普通ToteBag型的手袋選擇，圖案也是以動物卡通為主，比較容易Handle，不致於有大人扮細路嘅感覺。</fontstyle></spanclass></p><p><spanclass><fontstyle>exquisitej.少女啪鈕袋  &#13;<br> 專出動物毛冷袋的法國品牌exquisitej.，今季有多款成熟一點的晚裝啪鈕袋選擇，袋面統統綴有小物細節，如珠片、閃石、喱士等等，雖然是晚裝袋款，但依然極有少女氣息，一點不覺老氣。</fontstyle></spanclass></p><p><spanclass><fontstyle>AnyaHindmarch專玩動物相  &#13;<br> 英國HighEnd手袋牌子AnyaHindmarch主線的手袋精緻華麗，副線BlueLabel則專攻幽默得意相片圖樣，秋冬系列有新到貓狗可愛相片ToteBag，另外人像相片則抵死幽默，例如以啤酒恤髮的相片，足以令人會心微笑。晚裝手袋高貴華麗，但以糖果朱古力包裝作圖案，就令人意想不到。</fontstyle></spanclass></p><p><b> 售賣點：</b> &#13;<br> AnyaHindmarch（29181689）&#13;<br> 金鐘太古廣場373號舖&#13;<br> dada（28901708）&#13;<br> 銅鑼灣FashionIsland一樓F13-A&#13;<br> I.T（28344053）&#13;<br> 銅鑼灣信和廣場地下及一樓&#13;<br> SoulSistyr（25250992）&#13;<br> 中環雲咸街24號地下</p></body></html>