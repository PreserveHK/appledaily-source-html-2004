<html><header><meta charset="utf-8"><title>iriver頸鏈MP3機N10</title></header><body><h1>iriver頸鏈MP3機N10</h1><p>好多人都鍾意將部MP3機掛喺心口，邊行邊聽都的而且確幾方便，而韓國品牌iriver有見及此，就索性將最新MP3機N10設計成頸鏈型，直頭將MP3機變成身上飾物。講番呢部N10，全黑外形已經夠晒Cool，加上鏡面設計，女用家搽唇膏都唔使拎塊鏡出嚟，加上機身只有22g重，聽足最長11個鐘條頸都唔會頸梗膊痛。而N10分有128MB、256MB及512MB三種型號，機身顏色亦稍有分別，分別有銀（128MB）、紫（256MB）、金（512MB）三色，支援MP3、ASF及WMA音樂格式。雖然N10機身與耳筒連成一體，不過iriver亦相當有心思，隨機跟有另一個機頂蓋，換上後可配置其他耳筒，方便用家所好。&#13;<br>&#13;<br>記者、攝影：劉耀祥</p><p><b> Profile</b> &#13;<br> 內置記憶體：128MB、256MB、512MB&#13;<br> 支援格式：MP3、ASF、WMA&#13;<br> 屏幕：16灰階OLED&#13;<br> 接駁插：USB1.1&#13;<br> 功能：錄音&#13;<br> 體積：27.2×62.5×13.3mm&#13;<br> 重量：22g&#13;<br> 售價：$1,280（128MB）/$1,580（256MB）/待定（512MB）&#13;<br> 推出日期：8月尾（128MB）/其他待定&#13;<br> 查詢：25582166（iriverHK）</p></body></html>