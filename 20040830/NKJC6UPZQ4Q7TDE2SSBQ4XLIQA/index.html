<html><header><meta charset="utf-8"><title>PENTAX新潮機玩扭擰</title></header><body><h1>PENTAX新潮機玩扭擰</h1><p>雖然現時輕巧式數碼相機市場差唔多俾卡片式機種雄霸，不過卡片式機種亦有不足之處，就係取景角度唔夠方便，對於閒時鍾意影吓TopShot，或係玩低炒玩嘅用家，就唔係咁夠用。而日前PENTAX就發表新機OptioX，論外形夠晒突破，黑、銀兩色撞埋相當型仔，18mm厚度有資格進入薄機門檻，而且機身採用270度扭擰式設計，將薄機玩得出神入化。OptioX外形夠搶之外，功能亦十分出色，用上540萬像素CCD、內置2吋大芒及SD插槽，切合今期潮機規格。不過缺點就係不設光學變焦，只有4倍數碼變焦，就令人有少少失望。OptioX預計10月就會推出，價錢就未定，不過睇番市場走勢，估計都唔會超過4千蚊，不過呢，有意者都係請儲定錢入貨！&#13;<br>&#13;<br>記者：劉耀祥</p></body></html>