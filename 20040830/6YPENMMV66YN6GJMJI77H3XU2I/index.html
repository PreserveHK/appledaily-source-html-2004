<html><header><meta charset="utf-8"><title>　　「方便」與「貨代」 - 李八方</title></header><body><h1>　　「方便」與「貨代」 - 李八方</h1><p>港府公布上半年經濟大好，署理經濟顧問茅以麗真好腳頭。八方識茅小姐好耐，佢接替鄧廣堯，駕輕就熟，台型更好，加埋咁多好嘅數據，一定冇難度。&#13;<br> 茅以麗現在喺財政司司長辦公室轄下嘅經濟分析及方便營商處工作。呢個「方便營商處」，英文係「BusinessFacilitationUnit」，又真係幾難譯。不過「方便」兩字，不免令人好多聯想，係「大開方便之門」抑或「營商」就有得「方便」？真係要請教司長。&#13;<br> 講開譯名，各位知唔知「貨代」點譯？或者知唔知「貨代」係乜？就係CEPA開放的行業之一，即係Freightforwardingagency。如果唔識呢個詞語，非關語文水平（「衝擊金牌」就真係語文水平問題），係睇得內地報紙少啫。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>