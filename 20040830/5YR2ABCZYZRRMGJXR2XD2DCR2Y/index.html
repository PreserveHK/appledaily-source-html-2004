<html><header><meta charset="utf-8"><title>　　小伏有歸宿好滿足 - 李八方</title></header><body><h1>　　小伏有歸宿好滿足 - 李八方</h1><p>呢大半個月睇奧運緊張刺激嘅比賽，尤其見到郭晶晶又喺中國嘅拿手跳水項目取得金牌，就不期然諗起下嫁前財爺梁錦松嘅三屆奧運冠軍、「跳水皇后」伏明霞。話口未完，大家就可以喺今晚十點半TVB嘅電視畫面見到久違嘅小伏，唔係因為佢復出參加奧運，而係中央電視台拍咗輯「180度轉睇伏明霞」特輯，一家三口包括老公阿松、女兒司渝齊齊上鏡，重一齊去沙灘玩堆沙，阿松又喺片中表演湊女功架，教女兒用英文講「Onebirdisflying.（一隻雀仔在飛）」，又笑指個女喜歡水，唔知係咪暗示女兒有天份繼承小伏衣鉢？&#13;<br> 小伏首次剖白心聲，話以前談戀愛唔覺得對象有文化有知識好重要，不過人大咗，想法就唔同，覺得知識好重要，而自己就係欠缺文化，重大讚阿松「他很成功、很有學問」，教女好有一套。佢重話不管以前幾輝煌，女人最終都要有個歸宿，𠵱家有家庭有小孩就最完美，好滿足啦。&#13;<br> 小伏講得咁完美，但係中央台嘅記者就唔多識趣，問重「待業」緊嘅阿松係咪冇咩時間陪女兒，阿松笑住話「現在有啊！」&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>