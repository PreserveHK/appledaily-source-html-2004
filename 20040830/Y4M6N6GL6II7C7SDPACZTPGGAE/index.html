<html><header><meta charset="utf-8"><title>增值空間：<br>免費學做調酒師畢業獲聘逾9成</title></header><body><h1>增值空間：<br>免費學做調酒師畢業獲聘逾9成</h1><p>上年沙士一役，令旅遊及飲食業陷入前所未有的低潮，但經過整年時間復原，加上「自由行」帶動，現已全面復甦。眼看酒吧、咖啡室愈開愈多，酒店、餐廳等高級食府求才若渴，旅遊服務業培訓發展中心更提供免費課程，鼓勵有志從事相關行業者進修，不費一分一毫便可自我增值，你還等甚麼！&#13;<br>&#13;<br>記者︰陳漢威　攝影︰陳盛臣</p><p><spanclass><fontstyle>Case1  &#13;<br> &#13;<br> <spanclass><fontstyle>興趣作事業踏出老闆第一步  &#13;<br> 「一直都希望可以開番一間屬於自己嘅酒吧或者CoffeeShop，所以報讀呢個課程，諗住遲些可以搞啲小生意，過吓老闆癮。」中五畢業後便從事產品設計達10年多的Eddie，希望將興趣轉變為事業，未來在餐飲界大展拳腳。「𠵱家愈嚟愈多年輕人自己開Cafe，做老闆，雜誌同報紙都經常有介紹，但我覺得力不到不為財，就算做老闆，都要落手落腳去做，所以學吓呢啲專業知識，對我嘅發展絕對有幫助。」&#13;<br> &#13;<br> <spanclass><fontstyle>學曉餐桌禮儀免出醜  &#13;<br> 「不說不知，原來行內人絕少會着綁帶鞋，因為怕鞋帶鬆開，令自己或客人跌倒就大件事。」此外，Eddie表示，在課程內除了學習到他最有興趣的調酒技巧之餘，更可學到西餐的禮儀及用餐文化，就算將來跟朋友到高級餐廳也不怕出醜。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>Case2  &#13;<br> &#13;<br> <spanclass><fontstyle>厭倦文員工作增值望轉行  &#13;<br> 「覺得酒店呢行好有趣同好有挑戰性，每日都可以接觸不同嘅人和物，加上我本身對調酒好感興趣，所以希望喺讀完呢個課程之後，可以成功轉行。」會考曾修讀旅遊及旅遊業的Sam，畢業後一直從事文員工作達4年；但她對酒店工作卻從沒放棄。後來毅然決定轉型，為未來鋪路。「文員工作實在令我感到沉悶同厭倦，相比之下，呢個課程實在令我對酒店呢行更加有興趣。」</fontstyle></spanclass></fontstyle></spanclass></p><p><spanclass><fontstyle>Case3  &#13;<br> &#13;<br> <spanclass><fontstyle>侍應進修西冷配酒唔使經理幫手  &#13;<br> 「以前客人問我食西冷應該配邊種酒，我只可以搵經理嚟幫手，但讀咗呢個課程之後，我自己就可以好輕鬆咁應付到，效果好顯著，上司都對我多咗信心。」在4星級酒店餐廳擔任侍應的Don，雖然已完成了餐廳及調酒服務夜間證書課程，但他並沒有停止增值自己，繼續修讀餐廳管理課程。「入咗行之後，先發覺自己唔夠料，最好彩嘅係上司好鼓勵我繼續進修，增進呢方面嘅知識。」</fontstyle></spanclass></fontstyle></spanclass></p><p><spanclass><fontstyle>求才若渴着重溝通能力  &#13;<br> 「經常會有酒店、餐廳或CoffeeShop打嚟，問我哋有無學生可以介紹畀佢哋，所以畢業生嘅就業率係超過9成，喺呢行發展，絕對有出路。」旅遊服務業培訓發展中心教導員Nelson表示，申請者必須有志在這行業發展，加上有良好的應對及溝通能力，才可通過面試，被正式取錄。</fontstyle></spanclass></p><p><br> &#13;<br> <spanclass><fontstyle>侍應升經理　月薪2萬多  &#13;<br> 「雖然我哋每年會舉辦6次課程，不過每次只有20個名額，所以對學員嘅要求都頗為嚴格，如果係玩玩吓嘅，我哋都唔會收。」Nelson坦言，這個行業最重要是上進心，學員畢業後如果想繼續增值，可先報讀IVE的酒店旅遊高級文憑，再修讀理工大學的學位及碩士課程。「學員如果積極進修，累積經驗，晉升機會自然大得多，甚至可由侍應慢慢晉升為Superior、副經理及餐廳經理，月薪可達二萬多元。」</fontstyle></spanclass></p><p><spanclass><fontstyle>課程選擇  &#13;<br> 餐廳及調酒服務夜間證書課程（HO-403）&#13;<br> 主辦機構︰旅遊服務業培訓發展中心&#13;<br> 內容：酒店架構、飲食業詞彙、器皿清潔常識、餐桌擺設及服務程序等。&#13;<br> 開課日期︰1月11日（逢星期一、二、四）&#13;<br> 時間︰6:30pm-9:30pm（共72小時）&#13;<br> 費用︰免費（學員需交留位費$300，完成課程後將全數退還）&#13;<br> 入學資格︰中三或以上程度，年滿17歲半，並須面試合格&#13;<br> 查詢︰25518970或<ahref http:>www.hitdc.vtc.edu.hk </ahref></fontstyle></spanclass></p><p><spanclass><fontstyle>調酒師訓練  &#13;<br> 主辦機構︰青年會專業書院（YMCA）&#13;<br> 內容：各類酒的基本認識、調酒師基本工作流程、調酒技巧等&#13;<br> 開課日期︰10月19日（逢星期二）&#13;<br> 時間︰7:00pm-9:00pm（共20小時）&#13;<br> 費用︰$1,500&#13;<br> 查詢︰27833509或<ahref http:>ymcacoc.school.net.hk </ahref></fontstyle></spanclass></p></body></html>