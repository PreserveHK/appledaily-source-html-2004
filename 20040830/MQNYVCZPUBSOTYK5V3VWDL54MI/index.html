<html><header><meta charset="utf-8"><title>基金助失業病漢重整生活</title></header><body><h1>基金助失業病漢重整生活</h1><p>拿着一大叠欠租及欠費通知書，患有精神病的阿祥，愁煩不已。「早兩日房屋署職員先打電話嚟催租，嚇到我媽媽死；煤氣、電費、電話費又統統都未交，𠵱家我得番千幾蚊，都唔知點捱到九月尾。」&#13;<br> 四十六歲的阿祥，原職推銷員，他一直有情緒問題，但沒有正視病情，直至今年二月終於病發。「醫生話我有抑鬱同躁狂症，情況都幾反覆，我真係唔知幾時先好得番，𠵱家除咗藥物之外，重要靠我自己。」&#13;<br> 阿祥結婚多年，育有一名十三歲兒子，與年邁母親同住，自從患病後，阿祥已沒有工作能力，妻子為家庭主婦，一家四口被迫靠綜援金生活。「其實我都好想出番嚟做嘢，不過早排做咗兩日的士司機，可能自己未在狀態，開工兩日就收到兩張告票，最慘重被人偷埋銀包，結果錢就賺唔到，重蝕埋車租、罰款同補領證件嘅費用。」<br> &#13;<br> <spanclass>兒升中欠書簿費 &#13;<br> 阿祥於今年二月辭工，直至五月，社署才發放整份綜援金給他，卻沒補發之前三個月沒有收入的綜援金。令阿祥一家欠下許多債務。「𠵱家份綜援金都係繃繃緊，根本唔會有錢剩，一路只係左冚又冚去應付以前啲債，𠵱家又碰上個仔升中學，要買書簿，我真係再應付唔到。」阿祥憂心忡忡地說。&#13;<br> 蘋果日報慈善基金有見患病的阿祥身陷困境，撥款一萬元助他解決眼前難關，重新面對將來。&#13;<br> 捐款編號：C1490&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>