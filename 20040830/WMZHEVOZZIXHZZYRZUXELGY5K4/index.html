<html><header><meta charset="utf-8"><title>愛心大使手記：壹傳媒捐電腦贈學童</title></header><body><h1>愛心大使手記：壹傳媒捐電腦贈學童</h1><p>今時今日，電腦已經成為好普及嘅通訊同學習工具。不過，喺香港呢個貧富懸殊嘅社會，對於低下階層嘅窮苦學生嚟講，擁有一部電腦，往往只係一個奢望。大使就不時收到啲清貧子弟寄「童夢成真」表格嚟，佢哋都話最想有部電腦方便喺屋企學習。&#13;<br> 為回應社會需要，壹傳媒集團近排更換辦公室電腦行動，就預咗捐出大批二手電腦器材，包括：電腦硬碟機、鍵盤、螢光屏同滑鼠。呢個計劃籌備咗幾個月，集多個部門嘅力量（包括電腦部、行政部、蘋果日報慈善基金等），現正陸續安排分配畀啲有需要學生同志願服務團體。<br> &#13;<br> <spanclass>微軟送電腦軟件 &#13;<br> 而呢個計劃嘅頭炮，係送出一百套電腦器材畀明愛男士成長中心嘅單親家庭學童。中心會透過明愛嘅「電腦再生計劃」，先將批器材重新裝嵌，再送畀啲學童。&#13;<br> 另外，三位曾經向「童夢成真」行動許願嘅清貧孩子，亦可以各獲電腦一部，應付學習需要。&#13;<br> 最後，大使想喺度鳴謝Microsoft電腦軟件公司送出大批Windows2000同Office2003電腦軟件，以配合今次行動。&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>