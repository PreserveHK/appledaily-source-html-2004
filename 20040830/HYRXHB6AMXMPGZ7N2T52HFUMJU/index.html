<html><header><meta charset="utf-8"><title>Motorola超薄剃刀V31.9mm𠝹個有錢人</title></header><body><h1>Motorola超薄剃刀V31.9mm𠝹個有錢人</h1><p>當全世界都向伸縮式、旋轉式機身市場中爭得頭崩額裂之際，身為旋轉機「先祖」的Motorola，一於同你玩番基本功，推出全新摺機V3，話畀世人知基本嘢一樣可以係實力嘅表現，機身只有13.9mm，隨時薄過你手上支筆，加上全身航天級鋁合金機身，擺明係做高檔市場生意，開價$5,980，新一代身份象徵！&#13;<br>記者：劉耀祥　攝影：周旭文　ImageGirl：Samantha</p><p><b> Profile：</b> &#13;<br> 制式：GSM850/900/1800/1900四頻&#13;<br> 顯示器：&#13;<br> 外：4,096色/96×80像素&#13;<br> 內：26萬色/176×220像素&#13;<br> 鏡頭：30萬像素&#13;<br> 內置記憶體：5MB&#13;<br> 功能：藍芽、MP3鈴聲、MiniUSB、3DJava、拍片、GPRS&#13;<br> 備用時間：150?50小時&#13;<br> 通話時間：200?00分鐘&#13;<br> 體積：98×53×13.9mm　重量：95g&#13;<br> 查詢：25063888（MotorolaHK）&#13;<br> &#13;<br> V3早於7月已經於Motorola網頁上曝光，全名為RAZRV3，當中RAZR一字就由Razor（剃刀）演變出來，不過香港方面就略去RAZR一字，簡稱V3。當然，以其13.9mm的機身厚度，已經係手機界中名副其實嘅「剃刀殺手」！</p><p><spanclass><fontstyle>鋁金屬機身夠硬淨  &#13;<br> 以薄為賣點嘅V3，睇見實物的確冇令人失望，雖然只係全球第三薄手機｛第一為NECN900（8.6mm），第二為三星X610（11.8mm）｝，不過以摺機嚟講，亦足以叫做全球最薄之摺機。而全機外殼用上航天鋁金屬，拎上手質感已經好實在，比起一般手機，絕無半點膠感。內部框架亦用上鎂金屬，據稱比一般塑膠材料堅硬上18倍，所以就算咁薄都一樣可以保護機內硬件，唔會因為太薄而經唔起碰撞。而鍵盤亦都係V3另一引人注目之處，平面輕觸式鍵盤外觀夠晒破格，加上藍色冷光背光燈，Cool爆！</fontstyle></spanclass></p><p><spanclass><fontstyle>26萬色彩芒初現  &#13;<br> V3外形已經夠煞食，不過喺13.9mm厚嘅機身入面，功能就同佢個機身厚度成反比。機面設有30萬像素鏡頭，影相掣設於芒側，幾乎同個芒一樣咁厚，可見Motorola造機技術的確厲害。而今次V3更係Motorola首次用上26萬色顯示，顯示像素達176×220像素，影相效果明顯色彩豐富，人物顯示亦清楚得多。而聲效方面則支援MIDI及MP3鈴聲，聲量則一般，未算突出。不過特別值得一提就係機身採用新設計嘅EMU（EnhanceMiniUSB）插頭，插耳筒之餘更方便與電腦接駁，據廠方表示將來推出嘅機種都會採用此裝置。最後一提就係，V3嘅藍芽屬Class1制式，有效範圍達100米，兼且速度更快。</fontstyle></spanclass></p><p><spanclass><fontstyle>男女禮品大不同  &#13;<br> V3專做富貴客生意，雖然9月尾10月頭先正式派貨，不過現時已經於Motorola專門店接受預訂，預訂客戶可以獲送藍芽耳筒及機背刻名服務之外，更可以揀萬寶龍卡片套（兼任V3機套）或SWAROVSKI手機繩，男女各有所好！</fontstyle></spanclass></p><p><spanclass><fontstyle>大芒摺機睇清楚  &#13;<br> 若果唔係真係太介意嗰幾mm機身厚度，所求嘅只係大大個芒，同埋想影張靚相，市面上就真係大把機有得你揀！</fontstyle></spanclass></p><p><b> 查詢：</b> &#13;<br> （a）精密科技（21916311）&#13;<br> （b）全新世界（27872282）</p></body></html>