<html><header><meta charset="utf-8"><title>　　吳靄儀出書講23 - 李八方</title></header><body><h1>　　吳靄儀出書講23 - 李八方</h1><p>立法會議員吳靄儀出書。&#13;<br> 睇個名叫做《吳靄儀23條立法日誌》就知講乜，本書主要輯錄《基本法》23條強行立法期間，佢喺《蘋果》所寫嘅文章同評論，重附錄佢喺立會嘅發言。&#13;<br> Margaret話，估唔到輯輯埋埋都有成百篇，睇番當日嘅文章，加埋篇新寫好《23條來龍去脈》序言，佢希望讀者對就23條嘅抗爭有更完整概念，為將來23條捲土重來作好準備。&#13;<br> 淨係讀吓啲標題，已經帶起好多回憶，而且好多情景都正在重演，好似6.25嘅一篇《警察是我們的一份子》呼籲啲遊行人士不要以警察為敵；7.1嘅《燃點起香港的希望》以及7.9《走險》，都可算係香港嘅歷史文獻。Margaret舊年係23條關注組成員，今年改成四十五條關注組，本書下周三出版，剛好訂價四十五元，真巧。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>