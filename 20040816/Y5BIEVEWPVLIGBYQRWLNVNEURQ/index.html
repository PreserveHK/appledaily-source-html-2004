<html><header><meta charset="utf-8"><title>電腦新產品：全港首試水冷<br>靚爆30吋雙芒搭PowerMacG5</title></header><body><h1>電腦新產品：全港首試水冷<br>靚爆30吋雙芒搭PowerMacG5</h1><p>近排Apple熱潮不斷增溫，繼剛推出的23"CinemaHD同雙處理器的PowerMacG5，在大家想買未買之際，Apple突然又有新公布澆一盤「冷水」；終極「水冷版」雙2.5GHz處理器PowerMacG5將會8月抵港，而且同佢唯一匹配嘅30"CinemaHD亦會差不多同時間殺到。&#13;<br>記者：朱崇德&#13;<br>攝影：陳偉強&#13;<br>ImageGirl：Irene</p><p>新PowerMacG5，可算是現時處理能力最高的桌面電腦！而令一眾Mac友聚焦的原因，除了使用最高速的雙2.5GHz處理器外，更是Apple首次起用水冷式散熱系統！加上配置最新nVIDIAGeFORCE6800UltraDDL，亦係現時唯一可與2部30"CinemaHD作雙芒影像輸出的電腦，今次我哋重全港首試這對無敵夢幻組合！</p><p><spanclass><fontstyle>首次加入水冷系統  &#13;<br> 良好嘅散熱系統係高效能電腦非常重要配置，打開新PowerMacG5機箱感覺好清爽，甚麼電線、訊號線都不見影，機身由上而下分為4個獨立控制溫度的「隔溫區」：儲存、電源供應、PCI介面卡及處理器，並由9把風扇及21個感測器調節機內溫度，加上全鋁製機箱，小記在測試時感覺又靜又唔熱。&#13;<br> 不能不提是全新的水冷式處理器散熱系統，它以不斷流動的導熱液體，將熱能帶離，然後吸收熱能的水流經過網柵，此時空氣通過散熱鰭片，將水流降回原來的溫度；好多Mac友都懷疑新2.5GHz處理器係咪因為太熱而需要用水冷，講真實際測試時感覺唔係咁熱，據稱是為了較穩定及冷凍原因外，「靜音」亦是重要考慮因素，據稱佢比上一代G4處理器靜上2倍，玩影音嘅電腦玩家一定最歡迎。</fontstyle></spanclass></p><p><spanclass><fontstyle>超強1.25GHz　前端滙流排  &#13;<br> 全新2.5GHz處理器PowerPCG5，使用了最新最快的1.25GHz、64-bit雙向DoubleDataRate（DDR）前端滙流排設計，最高記憶體容量達8GB，相對PC現時最高時脈速度的Xeon處理器的800MHz、32-bit設計（最高4GB記憶體），可以說是完全隔了一個世代的設計；此外，PowerPCG5具有2組單向的32-bit資料通路，一組負責為處理器輸入資料、另一組負責輸出；相對一般處理器介面一次只能以一個方向傳輸資料，而且在改變傳輸方向時浪費了許多時間，亦是它極速表現致勝的原因。</fontstyle></spanclass></p><p><spanclass><fontstyle>超強影像靚過Plasma  &#13;<br> 今次測試戲肉，係全港首試嘅雙30"CinemaHD（$26,900/一部）配最新PowerPCG5，由於跟機只是一張ATiRADEON9600XT；想出30"雙芒，暫時只有nVIDIA專為Apple設計嘅GeFORCE6800UltraDDL（+$3,600），配備雙DVI插口及2,560×1,600解釋度。&#13;<br> 第一個感覺真係一眼望唔晒，簡直有如8部15"LCD砌成嘅電視幕牆一樣，不過最驚歎是「顏色」自然準確又冇鬼影，甚麼Plasma或LCDTV同佢簡直冇得揮！最厲害是佢個2,560×1,600解釋度高解像度，相信除咗Broadcasting級器材外，真係無人能及，試播一段達2,000pixel解釋度的《魔戒3》原片，感覺都未用到佢盡！</fontstyle></spanclass></p><p><spanclass><fontstyle>Mac友Unx（機齡3年）：  &#13;<br> 30"CinemaHD雙芒加Dual2.5GHzPowerPC5係每一個Mac友夢想，實物放喺眼前真係好震撼；新水冷G5處理能力真係好高，我用開Mac做音效處理工作，用佢開相呢類嘅「大咬」程式，畀到我從未有過嘅操控暢快感，完全冇延緩感覺，值得一讚！雙30"CinemaHD真係會好方便多程式操作，不過要在兩個30"顯示屏上，找小小一個「鼠標」，估唔到係會咁困難㗎，都係我第一次經歷！</fontstyle></spanclass></p><p>$23,900（推出日期：8月）&#13;<br> 處理器：雙2.5GHz64-bitPowerPCG5處理器&#13;<br> 記憶體：512MB400MHz雙管道（128-bit）DDR記憶體&#13;<br> 硬碟機：160GBSerialATA硬碟（7,200rpm）&#13;<br> 顯示卡：ATiRADEON9600XT-128MBDDR記憶體&#13;<br> 碟機：8×SuperDrive（DVD-R/CD-RW）&#13;<br> &#13;<br> AppleStore&#13;<br> 網址：<ahref http:>store.apple.com/800-908-988/WebObjects/hongkongstore/ </ahref></p></body></html>