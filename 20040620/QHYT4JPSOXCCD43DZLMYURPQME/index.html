<html><header><meta charset="utf-8"><title>愛兒離世95天　會珍惜眼前人<br>郭追望子來生勿做兵</title></header><body><h1>愛兒離世95天　會珍惜眼前人<br>郭追望子來生勿做兵</h1><p>【本報訊】從交通警員兒子陳業升被醉酒駕駛司機奪走生命那天起，郭追一天一天的數，今天，剛好是九十五天。兒子離世的悲劇不能改變，在父親節的日子裏，郭追說會珍惜身邊兩名女兒及太太，好好生活下去。&#13;<br> <br> <spanclass>兒子威風形象永留心 &#13;<br> 影視武術指導郭追（原姓陳，又名郭振鋒），有一子兩女，二十八歲任職交通警員兒子陳業升，三個多月前執勤時，被醉駕司機胡永初撞至飛墮八米天橋下殉職，法庭早前重判司機入獄三十二個月。&#13;<br> 郭追在父親節前接受本報訪問，講述兒子成長點滴。提到今天父親節如何度過，他說兩名女兒都在身邊：「好似以前咁，輕輕講聲父親節快樂就可以，要隆重我都會接受。」&#13;<br> 以往「升仔」也會對郭追說「父親節快樂」；現在騎警威風形象永留父親心裏，身邊兩名女兒，成了他的寄託，一向擔家的父親，總以家人安好為重：「融洽嘅一家五口，少了一個，未來嘅日子，希望大家快快樂樂、平安。」顧家、愛兒女，郭追在第一個沒有兒子的父親節裏，對離世的升仔心裏有話：「未完成嘅事，我會幫你完成，唔使擔心屋企，我哋會好好哋生活落去。……下世投胎，唔好做兵，做官啦。」&#13;<br> 郭追說，升仔五歲時，已很喜歡扮警察：「佢鍾意睇《新紥師兄》；攞住兩支槍，膊頭披住披肩，搵毛巾包住個頭當帽，好可愛。」&#13;<br> 原來升仔小時候很怕父親：「每次我望住佢，佢就會退後兩步，眼垂落嚟，耳仔紅晒，我問佢做乜，佢就伸脷……；其實，我個心係話，乖仔，我想望吓你。」&#13;<br> 郭追說自己讀書不多，自認不懂教孩子，孩子做錯事，只會「一巴冚過去，兩個女都一樣。」</spanclass></p><p><spanclass>望時光倒流再錫兒子 &#13;<br> 兒子長大做警察，郭追也不時望着兒子，但情況已經不一樣：「佢會問，做乜望住我，我就話，望下啫，你靚仔嘛！佢會話，唓，以為你有乜事。」&#13;<br> 其實，父親心裏，總有時光倒流的夢想：「我同我老婆十年前已經有咁嘅諗法，希望可以去番八十年代，等我可以重新培養佢哋一次，……我希望用𠵱家嘅方法，同佢解釋、溝通，重會錫下佢，攬下佢。」</spanclass></p></body></html>