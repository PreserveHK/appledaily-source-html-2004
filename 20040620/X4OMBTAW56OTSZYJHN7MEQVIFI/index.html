<html><header><meta charset="utf-8"><title>父親節短劇爆肚極度驚嚇<br>鄭中基嘔粥強餵吳家樂</title></header><body><h1>父親節短劇爆肚極度驚嚇<br>鄭中基嘔粥強餵吳家樂</h1><p>鄭中基前晚與李彩樺、方力申及一眾無綫藝員錄影父親節節目時，在短劇中飾演父親的鄭中基，竟在扮兒子的吳家樂餵他食粥後將粥吐出，並在眾演員合力制服吳家樂時，將吐出來的粥強餵入對方口中，十分核突。無綫為免觀眾反感，未有播出鄭中基的嘔粥鏡頭，但吳家樂被餵粥的畫面則照樣出街。</p><p>鄭中基近日為新片《我要做Model》四出宣傳，前晚他便與該片一眾演員如李彩樺（Rain）、方力申及森美等，齊到將軍澳電視廣播城錄影《親親爹哋親子夜》節目，眾人與無綫藝員合演短劇時，鄭中基發揮一貫搞笑本色扮老父，內容講述他試探兒子孝心，竟將吃進口裏的白粥吐出，強迫飾演兒子的吳家樂吞下，略嫌玩得過火，幸吳家樂未有生氣，不過無綫為免觀眾反感，刻意沒播放鄭中基嘔粥的鏡頭。<br> &#13;<br> <spanclass>扮老年父&#13;<br> 懷疑兒孫孝心欲試探 &#13;<br> 前晚鄭中基在短劇中與楊英偉同樣扮演父親，而馬蹄露、方力申、吳家樂及阿Rain等則飾演二人的兒孫，短劇內容講述鄭中基懷疑兒孫欲將他送到老人院，故意試探眾人的孝心。劇中吳家樂一邊服侍鄭中基吃粥一邊說：「爹哋，我哋細個時你都係咁餵我哋。」而鄭中基即時吃進一口粥又吐回碗中，說：「你哋細個，我係咁餵你㗎，一齊食呀！」並邊說邊拿着湯匙欲將吐出來的粥送入吳家樂口中。&#13;<br> 而吳家樂反抗時，其他演員竟合力上前將他制服，鄭中基趁機將自己吐出的粥送入吳家樂口中。而吳家樂因雙拳難敵多手，終於將粥吃下，面露痛苦表情，鄭中基則笑說：「乖喇，乖仔。」</spanclass></p><p><spanclass>場面核突&#13;<br> 怕惹投訴刪吐粥鏡頭 &#13;<br> 雖然爆肚場面頗為核突，但眾演員及現場觀眾竟無不捧腹大笑，幸好節目錄影後一小時才播放，無綫為免觀眾反感惹來投訴，刻意避開鄭中基吐出白粥的鏡頭，轉而播放現場觀眾反應，但吳家樂被迫吃嘔吐粥的鏡頭則照樣出街。&#13;<br> 昨日吳家樂接受電話訪問時說：「我唔介意，預咗玩㗎啦，我預咗嗰part俾人糟質，但估唔到嚟真啫，當時情況好混亂，我唔覺意將啲粥吞埋落肚，不過我都冇嬲。」&#13;<br> 至於鄭中基昨日亦在電話中說：「編劇係有叫我嘔番啲粥出嚟，但畀家樂仔食就係爆肚嘅，當時大家玩得開心忘咗形，其他演員一齊捉住佢，我都冇諗咁多，做呢啲短劇都係博觀眾笑啫，最緊要大家開心，我哋一早知家樂仔份人好玩得，我諗佢冇嘢嘅。個節目係錄影，如果唔出得街，監製會刪剪㗎啦，唔使擔心。」<br> &#13;<br> <spanclass>情慾短訊&#13;<br> 「咁追女仔即係滋擾」 &#13;<br> 而在短劇後段，飾演女兒的馬蹄露指鄭中基錯怪兒孫，她說：「你誤會咗呀，我哋個個都咁錫你。」說罷即嘟起嘴欲向鄭中基獻吻，但鄭中基見狀即閃電彈開說：「嘩！好驚呀，頂唔順喎。」惹來全場大笑。&#13;<br> 此外，李家鼎前晚與兒子李永豪同場表演，剛好李永豪的女友楊思琦亦在電視城拍劇，其間更特地到錄影廠探望男友。問楊思琦如何慶祝父親節時，她說：「我會同老竇食飯飲茶慶祝，不過要開工，睇吓通告點先。」再問她會與哪一位父親過時，楊思琦說：「工作為先啦！唔好畀個難題我。」&#13;<br> 至於方力申被要求與阿Rain合照時，他竟說：「合照？情慾短訊唔關我事㗎喎！」阿Rain聽罷即在一旁狂笑。方力申表示他沒收過該類短訊，也不會發出，他說：「咁樣追女仔即係等於滋擾。」問他知不知發短訊給阿Rain的是誰時，方力申說：「大家心裏有數啦，我信阿Rain唔會講大話。」阿Rain則表示不想再提，但發訊人一定不是方力申。&#13;<br> 採訪、攝影：楊潔雯</spanclass></spanclass></p></body></html>