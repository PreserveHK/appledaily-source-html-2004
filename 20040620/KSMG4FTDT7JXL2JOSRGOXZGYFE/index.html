<html><header><meta charset="utf-8"><title>珍妮花腹部隆起老公錫晒</title></header><body><h1>珍妮花腹部隆起老公錫晒</h1><p>早排我羅拉已經講過畢彼特（BradPitt）太座珍妮花雅麗絲頓（JenniferAniston）好可能有喜，雖然消息未經證實，但早兩日佢哋兩公婆喺意大利羅馬同《盜海豪情》續集嘅拍檔食晚飯嘅時候，珍妮花個肚就現咗出嚟，而畢仔又小心翼翼咁扶住老婆，種種迹象都顯示佢哋真係就嚟榮升父母，絕對值得恭喜。</p></body></html>