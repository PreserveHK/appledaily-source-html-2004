<html><header><meta charset="utf-8"><title>星級名車：歐寶VectraGTS新車王<br>王敏德：香港揸車似踢波</title></header><body><h1>星級名車：歐寶VectraGTS新車王<br>王敏德：香港揸車似踢波</h1><p>一早約Michael王敏德在數碼港拍照，剛巧他正在替一個新豪宅樓盤拍攝廣告，只得偷了休息時間做訪問。這個外表很會飛車的大男人，細細聲說自己其實不太愛揸車，但卻盛讚新買的OpelVectraGTS版性能好又高速，揸上手非常舒服，還可以載齊一家五口，以34萬的價錢買到一架擁有一眾新科技的汽車，睇佢嘅笑容就知有幾滿意啦！&#13;<br>&#13;<br>記者：曾順珍　攝影：陳智良</p><p><spanclass><fontstyle>Cut線差啲俾人打  &#13;<br> 說到香港的交通，Michael便沒好氣的說，在香港駕車無樂趣，好辛苦，因為每個司機都揸得好「狼」，又愛Cut線，塞車情況好嚴重。&#13;<br> 「嘩，睇香港人揸車就好似睇波咁，你會見到啲人cut嚟cut去，其實揸車都可以反映到司機嘅個性。二十年前喺美國，我就試過曾經cut線，點知個司機居然成架車鏟埋嚟截停我，重想打我，於是我惟有向佢saysorry才無事。」</fontstyle></spanclass></p><p><spanclass><fontstyle>鍾意揸直升機多過揸車  &#13;<br> 一早知道Michael鍾意駕駛直升機，但萬萬估不到他不喜歡車，他買新車全因自己架Alphard早前被人偷去，經朋友介紹下，他買了這部足有211匹馬力的OpelVectraGTS。&#13;<br> 「我鍾意呢架車係因為佢好好揸，性能表現唔錯而且馬力大，可以開得好快，而且佢有齊好多先進科技同配件……我嘅朋友會買法拉利，但我唔鍾意買車，我好simple，只鍾意揸直升機。」&#13;<br> 原來在Michael心目中，揸直升機較揸法拉利等名車來得簡單。</fontstyle></spanclass></p><p><spanclass><fontstyle>最喜歡同仔仔搵山路  &#13;<br> 問他揸車有何樂趣，他說最大樂趣是可以跟兒子一面揸車，一面找地方玩山路。索性問他揸車跟揸飛機的感覺有何不同，太太JanetMa很快便幫他回答：「揸飛機永遠唔會有爬頭、衝燈、塞車嘅情況發生。」&#13;<br> 「揸飛機比揸車更要遵守規則同集中精神，有時深夜揸車重會衝紅燈（大家唔好學），又或者聽音樂relax，但揸飛機就唔可以，要高度集中精神同遵守規則，若果唔係發生任何意外，自己就要負上全部後果同責任。」&#13;<br> &#13;<br> <spanclass><fontstyle>車廂夠晒闊  </fontstyle></spanclass></fontstyle></spanclass></p><p><spanclass><fontstyle>前排後排一樣高檔  </fontstyle></spanclass></p><p><spanclass><fontstyle>OpelVectraGTSProfile  &#13;<br> 引擎：3175ccV6DOHC24V&#13;<br> 馬力：211ps/6200rpm&#13;<br> 扭力：30.6kgm/4000rpm&#13;<br> 傳動：5前速加減波&#13;<br> 懸掛：（前）麥花臣支柱式（後）扭力桿&#13;<br> 制動：（前）通風碟式（後）實心碟式&#13;<br> 輪胎：215/50R17&#13;<br> 尺碼：4596×1798×1460mm&#13;<br> 軸距：2700mm；車重：1,503kg&#13;<br> 0-100km：8秒；極速：246km/h&#13;<br> 新車售價：$348,000&#13;<br> 車輛提供：福方汽車（29888080）</fontstyle></spanclass></p></body></html>