<html><header><meta charset="utf-8"><title>與馬德鐘拖男帶女打魚<br>宣萱手軟腳軟怕累街坊</title></header><body><h1>與馬德鐘拖男帶女打魚<br>宣萱手軟腳軟怕累街坊</h1><p>宣萱昨日與馬德鐘和羅敏莊等到大埔宣傳新劇《一屋兩家三姓人》，在烈日當空下，眾演員需坐艇到湖中撒網捕魚，但宣萱卻躲在車內涼冷氣，原來她胃病發作，所以沒有參與活動。</p><p>宣萱、馬德鐘、李逸朗和羅敏莊等，昨日到大埔滘自然互動中心宣傳新劇《一屋兩家三姓人》，眾演員與有份演出的童星一同坐艇到湖中打魚，因為天氣酷熱，眾人又不太懂捕魚，故表現求其，最後連魚毛都撈不到，宣萱則躲在保母車內涼冷氣，原來她胃病發作，故沒有參與活動。<br> &#13;<br> <spanclass>父親不在港 &#13;<br> 事後宣萱接受訪問時說：「我個胃一直都唔舒服，晏晝十二點冇嘢落肚就手軟腳軟，若果同班小朋友一齊落艇，有乜唔舒服會累到人，咁好危險，咪唔玩囉！」宣萱表示她曾看西醫，醫生指她是普通胃病，但中醫則指她捱得太辛苦，現在身體響起警號。&#13;<br> 馬德鐘和羅敏莊等撈完魚後便上岸與宣萱一起吃午餐，宣萱說：「我呢一年都接少好多工作，嚟緊八月先有劇拍，𠵱家畀多啲時間休息調理身體。」提到今日父親節，宣萱說：「我爸爸唔喺香港，我會打電話畀佢講聲父親節快樂，佢就好滿足，佢要求好低㗎咋！」<br> &#13;<br> <spanclass>馬德鐘傷手 &#13;<br> 馬德鐘則舉起雙手展示受傷的手掌，他說：「支槳有刺，整損咗我隻手呀！」馬德鐘在劇中飾演鋼琴教師，有指他身材太健碩不太似，他說：「其實我唔大隻，着咗衫就唔覺。」&#13;<br> 採訪：卓寶花&#13;<br> 攝影：仇志德</spanclass></spanclass></p></body></html>