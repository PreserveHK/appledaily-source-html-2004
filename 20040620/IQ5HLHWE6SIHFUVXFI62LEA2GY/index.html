<html><header><meta charset="utf-8"><title>老拍檔帶挈豔福無邊<br>里安納度扮侯活曉士衝上雲霄</title></header><body><h1>老拍檔帶挈豔福無邊<br>里安納度扮侯活曉士衝上雲霄</h1><p>荷李活大導演馬田史高西斯（MartinScorsese）同萬人迷里安納度狄卡比奧（LeonardoDiCaprio）喺《紐約風雲》合作完之後，惺惺相惜，所以史高西斯今次再搵里安仔主演今年十一月上映嘅大製作《TheAviator》，而里安納度喺片中就係扮演醉心飛行嘅傳奇影壇大亨侯活曉士（HowardHughes）。&#13;<br> 呢套《TheAviator》嘅製作費高達一億零八百萬美元（約八億四千二百萬港元），前後用咗五個月共九十一個工作天就拍晒，對於一向慢吞吞嘅史高西斯嚟講，今次算係相當快。&#13;<br> <br> <spanclass>為理想展翅 &#13;<br> 據講，史高西斯原來好鍾意曉士喺三○年拍嘅電影《Hell'sAngels》，所以套戲都係由曉士拍呢部片嚟揭開序幕，當時佢只得二十幾歲，但係已經喺影壇大展拳腳，重先後搭上多位女星，包括由卡塔布蘭切（CateBlanchett）扮演嘅嘉芙蓮協賓（KatharineHepburn）同姬蒂碧金素爾（KateBeckinsale）飾演嘅艾娃嘉娜（AvaGardner）。雖然曉士豔福不淺，不過佢仍未滿足，即使有人警告佢會蝕晒啲錢，佢依然要向航空業發展，而四七年佢嘅新飛機試飛呢一幕就成為電影嘅結尾。</spanclass></p></body></html>