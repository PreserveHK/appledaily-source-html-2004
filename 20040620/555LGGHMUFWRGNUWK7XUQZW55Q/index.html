<html><header><meta charset="utf-8"><title>曼谷A級超市命大飛蟲吞落肚</title></header><body><h1>曼谷A級超市命大飛蟲吞落肚</h1><p>每次去泰國玩，除了享受陽光與海灘，你實會循例去百貨大樓，掃十套八套比香港平六成的內衣褲，幫朋友購入大量平足一半的Boots護膚品，最後必定是狂風掃Chatuchak，喪買家品衣飾！然後呢？去機場？咪住，你睇漏了Aotoko！它是全泰國至高級的街市，所賣貨品上至榴槤下至鹹蟹仔，都是A級之選，通常是富貴泰國人才幫襯，鮮見香港人蹤影，靜靜話你知，你可在這裏見識「命大」──泰國至神秘的調味料。&#13;<br>&#13;<br>記者：楊一凡　攝影：楊一凡、泰國通</p><p><spanclass><fontstyle>騎呢食品　嚇餐飽  &#13;<br> 原以為超巿只賣水果和水果乾等同類食品，誰知行行吓會遇上騎呢飛蟲「命大」（泰文Mada）！懶醒以為它是用來煎藥，像中藥中的金蟬，誰知泰國人愛兜口兜面食「命大」，咪玩啦，點開口食吖，我碰也不想碰它，莫說送入口吞落肚！但導遊卻做了一個「你不識貨」的表情，他說：「Mada是矜貴配料，用來撈酸甜醬，點蔬菜食。其實我哋噚日都食過……」事到如今，我實在佩服泰菜用料之廣以及自己的大命，若你想會一會「命大」，點菜前記得問Mada？Yes？Ok！緊隨「命大」的騎呢食品還有外表婀娜多姿的臭豆，湊近嗅嗅，的確臭；烚熟再嗅，也是臭！我思疑，排出來的也一樣，嘿，臭在不言中……</fontstyle></spanclass></p><p><spanclass><fontstyle>熟食檔醫肚平到笑  &#13;<br> 泰國那又濕又熱的天氣，容易令人聯想到蟲蟻，但眼前的Aotoko卻異常乾淨整齊，連觸覺敏銳的蒼蠅也少有。因為這裏的生果切開後都會用保鮮紙包好，凍食大多放進膠袋並封實，滾熱辣的咖喱檔，全都做足防蟲措施，而新鮮出爐的點心，亦很快售罄，果然有A級表現。熟食如大頭蝦、蒸蟹、烤魷魚、炸雞翼，約十幾蚊港紙就一大碟，再隨手買幾斤水果，幾十蚊就滿載而歸，多得夠你當午晚餐吃。</fontstyle></spanclass></p><p><spanclass><fontstyle>平霸生果　頂級出品  &#13;<br> 這裏的蓮霧，粒粒像打了蠟，光鮮亮麗。咬一口，爽脆多汁，清甜宜人！這裏連山竹也雪白過人，那麼果王呢？先解釋一下，榴槤其實分矇通（金枕頭）、甲輪和青尼三大品種，三種也有頂級貨在這裏出售，我雖不愛榴槤，但路過榴槤攤檔也不忘抽吓水──輕力一按，唔，軟硬適中，不是一按即凹。這時導遊給我遞上一個啡球，哇，飄來榴槤之香，是巨型榴槤糕，睇見都漏，應該怎樣處理呢？搓成小球，包湯丸？這必定是整蠱遊戲的獎品。最後提提你，這裏的魷魚乾和蝦片的確超平，十蚊就一大包，平得令我有衝動入貨並開檔口立濕專賣店。&#13;<br> &#13;<br> Aotoko&#13;<br> 地址：KampangpacphRoad,Bangkok（Chatuchak對面）&#13;<br> 營業時間：8:30am-4:30pm</fontstyle></spanclass></p><p><spanclass><fontstyle>亞洲最大　室內賽車場  &#13;<br> 玩賽車怎可小型？小就不型，係就玩大佢啦，到全亞洲面積至大的曼谷室內賽車場，就算全日車戰，都不怕晒黑。車場佔全層樓，由四位經驗導師睇場，賽前有簡短講解及影帶播放，不過一上車就甚麼都拋諸腦後，一味要快！想贏？因為顯示板會依次序排列車號和各車主名，落後就瘀死啦！同場有五位泰國中學生，看來是熟客，一開波已超前香港代表，我揸了一轉才發現這款法國出品的賽車十分吃力，扭至第三圈已覺得雙臂有點痹，至翌日才稍有好轉。是日賽果：地頭蟲勝過江龍！</fontstyle></spanclass></p><p>pttSpeedWay&#13;<br> 電話：（66）2-2031205&#13;<br> 地址：KartingStadiumLtd.31/11RCAPlaza,soiSoonvijai,Rama9Road,BangkapiSubdistrict,Bangkok&#13;<br> 網址：<ahref http:>www.kartingstadium.com &#13;<br> &#13;<br> <spanclass><fontstyle>全泰獨家花瓣Spa  &#13;<br> 這間以「Bali」為名的Spa，打正旗號以印尼峇里島的Spa用料來取悅人客，味道、感覺都與眾不同。於ChaophyaPark酒店對面的這間Spa，房間不多，但勝在有別於一般泰式Style，而當中有兩大Treatment更是全泰獨家，花瓣Treatment和椰子Spa，前者用花瓣鋪滿全身，後者用椰子肉做材料，做後全身香噴噴！</fontstyle></spanclass></ahref></p><p>BaliSpa&#13;<br> 地址：4thFloor,TarnthipBuilding,ChaophyaParkHotel,247RachadapisekRd,Dindaeng,Bangkok&#13;<br> 電話：（66）2-2900125內線7941/7942&#13;<br> 營業時間：11:00am-11:00pm&#13;<br> &#13;<br> <b> 出門提一提</b> &#13;<br> 簽證：持BNO或特區護照毋須簽證可留30日。查詢：25216481（泰國領事館）&#13;<br> 機票：乘坐泰航往曼谷，來回經濟位票價$2,000。查詢：23900421（學聯旅遊）&#13;<br> 貨幣：1港元約兌5.1泰銖&#13;<br> 網頁：<ahref http:>www.tourismthailand.org &#13;<br> 鳴謝：泰國政府旅遊局、泰國通（<ahref http:>www.thailandfans.com ）</ahref></ahref></p></body></html>