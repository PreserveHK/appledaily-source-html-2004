<html><header><meta charset="utf-8"><title>奧運熱浪吹到潮流界</title></header><body><h1>奧運熱浪吹到潮流界</h1><p>尚有個多月，奧運就開幕，坊間已經有不少運動品牌推出奧運產品，其中以波鞋最為矚目。但要數當中最為特別的，一定係西班牙鞋王Camper首次推出的奧運版鞋。大熱的有Nike奧運版AirMax95，以及Reebok為美國籃球隊DreamTeam戰鞋，覺得呢類型嘅鞋太過Hi-Tech？唔夠OldSkool？唔使驚，Puma都有推出復刻奧運版Suede，所以話今次的奧運特別版波鞋，梗有一對啱你！&#13;<br>記者：李崗華&#13;<br>攝影：蔡鴻雯&#13;<br>模特兒：Summer@StarzPeople</p><p><spanclass><fontstyle>至炒得！奧運版AirMax95  &#13;<br> 呢對就係Nike專誠為今次奧運而推出的特別版波鞋，老實說以咁多對新色AirMax95來說，呢對顏色極為討好，所以香港行貨一推出兩日即告斷市，其後水貨市場交投活躍，最高見$1,699，其後回落至$1,399，但部份Size出現斷市的情況，可謂有錢都未必有Size。（$1,399/c）</fontstyle></spanclass></p><p><spanclass><fontstyle>Puma復刻版奧運Suede  &#13;<br> 喺一片OldSkool熱潮下，近年Puma的而且確殺出咗一條路，今次奧運再添食，推出奧運版Suede，不單止復刻新色，更印上當年3屆墨西哥、洛杉磯、慕尼黑奧運會的Logo，食正奧運熱。</fontstyle></spanclass></p><p><spanclass><fontstyle>Reebok籃球DreamTeam戰鞋  &#13;<br> 雖然大部份入選美國DreamTeam的籃球員，都係屬球星級，每人都有自己的專用鞋，但呢啲球星專用鞋，Fans往往都係有得睇冇得着，所以Reebok推出名為ClassicBBUSA的美國籃球隊戰鞋，以一慰各Fans的心。</fontstyle></spanclass></p><p><spanclass><fontstyle>驚喜！西班牙鞋王Camper奧運戰鞋  &#13;<br> 今次Camper推出的奧運版鞋，同奧運冇乜直接關係。呢位西班牙老人家一如過往，作風古怪兼搞作多多，今次除推出奧運版Sneakers外，更有推出今年大熱的奧運版人字拖，真係估佢唔到！</fontstyle></spanclass></p><p><spanclass><fontstyle>奧運熱家居亦感染  &#13;<br> 今期日本建築雜誌《CasaBrutus》就以奧運為題，除介紹歷屆奧運會場地及今屆的LogoDesign，最為特別的是以奧運的產品作家中擺設，以另一個非潮流角度去睇奧運熱。（約$113/各大日本書屋）</fontstyle></spanclass></p><p><spanclass><fontstyle>全港只得388隻！天梭奧運版手表  &#13;<br> 天梭其實於1986年經已於首屆雅典奧運單車比賽擔任計時，更係四項世界單車錦標賽的大會指定計時器，今屆奧運當然有推出紀念版手表。功能方面當然唔嘢小，配有3種不同的計時功能，表殼方面用上碳纖維，而表面上更印有象徵奧運勝利的桂冠花環，表底更刻有限量編號，順帶一提雖然此表全球限量4,999隻，但香港只能分配到388隻，極為矜貴。（$3,000/f）</fontstyle></spanclass></p><p><b> 售賣點</b> &#13;<br> a.Camper	（28829310）	銅鑼灣京士頓街G1A地舖&#13;<br> &#13;<br> b.i.t	（27369152）	尖沙嘴美麗華商場G13舖&#13;<br> &#13;<br> c.Why	（23900099）	旺角皆旺商場B6舖&#13;<br> &#13;<br> d.Reebok	（28817724）	尖沙嘴漢口道5-15號漢口中心地下G8號舖&#13;<br> &#13;<br> e.Puma	（25062882）	銅鑼灣時代廣場603號舖&#13;<br> &#13;<br> f.天梭	（查詢電話：25105158）</p></body></html>