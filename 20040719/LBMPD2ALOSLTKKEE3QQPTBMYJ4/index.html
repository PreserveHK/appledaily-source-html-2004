<html><header><meta charset="utf-8"><title>SonyEricssonP910i開盤靚芒26萬色</title></header><body><h1>SonyEricssonP910i開盤靚芒26萬色</h1><p>SonyEricsson部P900賣街轉眼又已經成半年有多，係時候又要搞搞新意思。日前SonyEricsson於上海發布會上正式公布其後繼機種P910i，功能大幅躍進，26萬色芒加上揭開式鍵盤，以後輸入文字唔使用筆。同場更有K700i細路版K500i及K508i，兩者內涵一樣，只係外形稍有分別。幾時有新機玩？好快，九月就有機！&#13;<br>&#13;<br>記者、攝影：劉耀祥</p><p><spanclass><fontstyle>本報記者上海直擊  &#13;<br> 起程前，上海正值雷暴交加之際，不過上天睇嚟相當愛錫SonyEricsson，當香港一眾傳媒抵埗之時，雷雨已遠去兼且重有太陽伯伯陪伴左右，令到位於上海復興公園內的SonyEricsson露天帳篷發布會才得以如期舉行，繼續新機大晒冷，不致白行一趟！</fontstyle></spanclass></p><p><spanclass><fontstyle>P910iProfile  &#13;<br> 制式：GSM900/1800/1900（三頻）&#13;<br> 顯示器：26萬色/208×320像素&#13;<br> 功能：藍芽、30萬像素鏡頭、和弦鈴聲、GPRS、Java、MSDuoPro插槽&#13;<br> 備用時間：480小時&#13;<br> 通話時間：16小時&#13;<br> 體積：115×58×26mm&#13;<br> 重量：150g&#13;<br> 推出日期：9月</fontstyle></spanclass></p><p><spanclass><fontstyle>揭開式鍵盤夠創意  &#13;<br> 雖然今次SonyEricsson發布會新機眾多，之但係一眾傳媒注意力，仍集中於SonyEricsson的高階機王P910i。P910i外形驟眼睇與P900並無分別，極其量只會發現數字鍵盤形狀變得較為方角，與P900的圓角略有分別。但若果打開其揭蓋，才會發現P910i的驚喜，皆因細小的揭蓋內，竟然藏有一個英文鍵盤，有齊26個英文字母及符號，細細粒睇落好難㩒，不過用落就係另一回事，手感及反應都唔錯，最擔心嘅問題──㩒錯隔籬，都未有出現，的確抵讚SonyEricsson的設計功力！</fontstyle></spanclass></p><p><br> &#13;<br> <spanclass><fontstyle>靚芒升至26萬色  &#13;<br> P910i加個鍵盤已經夠晒TalkingPoint，其實唔止外形有改動，繼續沿用SymbianOS之外，其他內涵亦都有所提升。首先顯示器由P900的6萬5色一躍至26萬色，不論影相以至玩Wallpaper都更加一流，絕對係現時最靚芒嘅Smartphone。&#13;<br> 除顯示器之外，一向支援MemoryStickDuo的P900，於新版本上提升至支援MemoryStickDuoPro，最大可插入1GB的記憶卡，影相、拍片、聽歌絕對唔會再有唔夠位的情況出現。最後一提就是內置記憶體由16MB升至64MB，唔插卡都有更多空間用！</fontstyle></spanclass></p><p><br> &#13;<br> <spanclass><fontstyle>K500Profile  &#13;<br> 制式：GSM900/1800/1900（三頻）&#13;<br> 顯示器：6萬5色/128×160像素&#13;<br> 功能：30萬像素鏡頭、40和弦、GPRS、Java、紅外線、MP3播放&#13;<br> 備用時間：300小時&#13;<br> 通話時間：8小時&#13;<br> 體積：102×46×14mm&#13;<br> 重量：80g&#13;<br> 推出日期：9月</fontstyle></spanclass></p><p><br> &#13;<br> <spanclass><fontstyle>一機兩款玩3DGame  &#13;<br> 同場另一新機K500i，當中細分有K500i及K508i兩款，其實兩個型號於功能上皆完全一樣，只不過鍵盤及外貌上略有不同，等大家可以多個樣揀。從型號上都睇得出，K500i系列乃K700i的低檔版本，所以功能上就欠缺收音機及藍芽，不過顯示器就較K700i略大，足有1.9吋，而擁有如此大芒，當然另有所圖，皆因K500i支援3DJava遊戲，配合名為MultiAction遊戲桿，打機就更加正。而機內亦內置12MB記憶體，足可以儲存170個2D遊戲或45個3D遊戲，機迷肯定啱晒胃口。</fontstyle></spanclass></p><p><br> &#13;<br> <spanclass><fontstyle>Z500iPushToTalk摺機  &#13;<br> 發布會上，還有部新機Z500i，不過未有實機現身，只有圖片發放。久未有新摺機推出的SonyEricsson，Z500i終於令摺機Fans有所盼望，支援EDGE及PushToTalk，已經十分有吸引力，加上外芒用上4,096色，不論是否Z600的用家或摺機Fans，都值得留意。</fontstyle></spanclass></p><p><spanclass><fontstyle>Z500iProfile  &#13;<br> 制式：GSM900/1800/1900（三頻）&#13;<br> 顯示器：（外）4,096色（內）6萬5色/128×160像素&#13;<br> 功能：EDGE、30萬像素鏡頭、和弦鈴聲、GPRS、Java、紅外線&#13;<br> 備用時間：11天&#13;<br> 通話時間：10小時&#13;<br> 體積：93×49×24mm&#13;<br> 重量：110g&#13;<br> 推出日期：9月</fontstyle></spanclass></p><p><spanclass><fontstyle>同場新配件  </fontstyle></spanclass></p></body></html>