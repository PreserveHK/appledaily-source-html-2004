<html><header><meta charset="utf-8"><title>相睇新招式整餅學傳情</title></header><body><h1>相睇新招式整餅學傳情</h1><p>日做夜做，放工夜闌人靜，每個人都想有個啱Feel又錫自己的人在身邊相伴。然而繁忙的生活，邊有咁好彩個個都有人相伴？所以由03年起單身約會變得愈來愈普及，調查發現，參加者不少都是些「有質素」的專業人士，如建築師、律師、醫生、護士、空姐或教師。有嘢玩有嘢學，氣氛和諧的單身聚會正合意。	&#13;<br>&#13;<br>記者：陳慧敏&#13;<br>攝影：周旭文</p><p>約會活動愈見多樣，除了剛由10月開始的蛋糕製作班之外，一大堆如行山、釣墨魚、單身旅行團之類的約會團如雨後春笋，充滿活力的活動，免卻畀完錢唔啱傾悶到嘔嘅麻煩，讓一眾寂寞的心解開心扉，以真性情認識新朋友。&#13;<br> &#13;<br> <spanclass><fontstyle>整餅過程：  </fontstyle></spanclass></p><p><spanclass><fontstyle>魔幻廚房HeartMaker  &#13;<br> 潮流興自我增值，HeartMaker為單身人士提供學做蛋糕的課程，就算在活動中找不到情人，學到一技之長將來用來搵工、開店或送畀未來情人都絕對有着數。已經上了幾堂課的Tom（24歲）及Mary（29歲），前者未拍過拖後者甩拖近一年，兩位貪心的寂寞人又想識人又想學嘢，於是跑來齊整餅。見過幾次，現在已經Friend到不時通電話傾偈，甚至一班人出來行街買衫傾心事。&#13;<br> &#13;<br> <spanclass><fontstyle>分工合作易溝通  &#13;<br> 課程盡量選擇製作簡單而又要兩人合作的蛋糕款式，整餅過程由打蛋白、撈麵粉都算「體力勞動」，若不兩人分工合作，必累死無疑，就這樣傾吓傾吓，不但唔會眼光光DeadAir，反而方便深入了解。做保險的Tom一直堅信男士始終專心事業，結果掛住做嘢搵錢冇時間識朋友：「自問要求好高，唔想隨便，唔係好夾好啱Feel嘅，唔想開始。」一貫單身人士的理由與口吻，但見他將蛋漿撥落蛋糕模時天一半地一半的動作，雖有溫柔的個性，但始終是個大男孩嘛。&#13;<br> &#13;<br> <spanclass><fontstyle>分享成果好Warm  &#13;<br> 現正無業的Mary甩拖9個月，本來只是上來學一技之長，看看能否自己也開間麵包舖，但上了兩堂聚「心」班，一班人合作做蛋糕，然後在露台邊天南地北的傾偈、邊分享努力成果的感覺好Warm，於是繼續上堂：「當你剛啱失戀，想搵人同你傾偈，但朋友又唔陪得你咁多。呢度有得玩，又有人聽你講心事，大家或多或少都明白你嘅心情，感覺好舒服。」訪問中見Tom及Mary由頭玩到落尾，Tom打蛋依然天一半地一半，忌廉周圍飛，兩人又時時「眉目傳情」，一個眼神換來一個奸笑，就知大家已經非常熟絡，感情不薄。</fontstyle></spanclass></fontstyle></spanclass></fontstyle></spanclass></p><p><b> HeartMaker「後現代單身聚『心』班」</b> &#13;<br> 日期及時間：逢星期三、四7:30pm-9:30pm；星期六、日12:00nn-2:00pm、2:30pm-4:30pm、6:30pm-8:30pm&#13;<br> 費用：$260（會員），$320（非會員）&#13;<br> 地址：太子荔枝角道108-110號位元樓1樓&#13;<br> 查詢：81003010&#13;<br> 網址：<ahref http:>www.heart-maker.com &#13;<br> &#13;<br> <spanclass><fontstyle>不打不相識DiamondSingleClub  &#13;<br> 在港成立17年的DiamondSingleClub，除了一般的婚姻介紹外，每周還有健康的短線行山、優雅的酒店聚餐、歡欣的萬聖節、聖誕狂歡夜等單身活動，遇有大時大節，更推出騎馬團，明年1月1日有WarGame團，復活節還有四天三夜宿霧旅行團，真係多姿多采！</fontstyle></spanclass></ahref></p><p>精選活動一：香格里拉酒店甜品自助晚餐+LiveBand&#13;<br> 日期及時間：11月19日8:30pm-11:00pm&#13;<br> 費用：$190&#13;<br> &#13;<br> 精選活動二：舞動熱情派對&#13;<br> 日期及時間：12月24日7:30pm-12:10am&#13;<br> 費用：$398（女士名額尚餘20，男士名額尚餘50）&#13;<br> &#13;<br> <b> DiamondSingleClub</b> &#13;<br> 查詢：27811654/94310924（聯絡人Ann）&#13;<br> （要先入會，21歲起）&#13;<br> 網址：<ahref http:> http://www.DiamondSingleClub.com  </ahref></p><p><spanclass><fontstyle>速戰速決CoffeeMatingClub  &#13;<br> 美國大熱，03年中開始在港盛行的7分鐘約會Speeddating。每次以下午茶或晚飯形式進行，每7分鐘就調位一次，所有參加異性都走不出你手掌心。CoffeeMatingClub負責人Ada表示：「Speeddating一次過可以跟十多名異性傾談，又有時間表現自己，勝在人多有效率。」&#13;<br> &#13;<br> <b> CoffeeMatingClub</b> &#13;<br> 近期活動：下午茶＋7分鐘配對&#13;<br> 日期及時間：11月27日3:00pm-6:00pm&#13;<br> 對象：30歲或下以女士，男士無限制&#13;<br> 費用：$250（尚餘名額男15人，女13人）&#13;<br> 查詢：82085152&#13;<br> 登記網頁：<ahref http:> http://www.coffeemating.com.hk  &#13;<br> &#13;<br> <spanclass><fontstyle>單身約會精讀本  &#13;<br> 隨住過去不少電視及劇集以單身約會做題材，睇完得啖笑又好，當作參考又好。</fontstyle></spanclass></ahref></fontstyle></spanclass></p><p><b> 大佬從良《他喜歡的是妳》DVD</b> &#13;<br> 特價$15/HMV&#13;<br> 韓國輕鬆愛情片，《我老婆係大佬》中演「大佬」的申恩慶從良做媒人，跟客仔鄭俊浩譜出愛戀曲。</p><p><b> 保母式《MissMatch》</b> &#13;<br> 逢星期四10:35pm-11:35pm明珠台播出&#13;<br> 身兼律師跟紅娘的女主角為客人們牽紅線，貼身服務有幫客裝身、安排活動甚至一齊去Ball，各式各樣都幾過癮。</p><p><b> 美國新興貼身紅娘</b> &#13;<br> 美國單身約會已成為正常社交的一種，年輕男女都樂此不疲進修社交哲學。近年男士們更流行請「貼身紅娘」Wingwomen（源自戰機Wingmen，即護航員），她們除了會幫你改頭換面執靚嘜頭外，更陪你去Ball蒲夜店。他們指出，對單身女郎而言，有女伴的男士比在男人堆中的男士更吸引，而靚靚Wingwomen更會激起單身女子的「競爭心理」，對Wingwomen充滿戰意之時，就對你敞開心扉。如此貼心的服務，不知何時飛到來港？&#13;<br> &#13;<br> ■Wingwomen每小時收費50美元，重講明唔收Tips，請佢飲杯嘢就最得體。&#13;<br> （網址：<ahref http:> http://www.wingwomen.com//  ）&#13;<br> &#13;<br> &#13;<br> </ahref></p></body></html>