<html><header><meta charset="utf-8"><title>秋季女鞋Metallics金屬熱潮</title></header><body><h1>秋季女鞋Metallics金屬熱潮</h1><p>華麗、復古係時裝界近年的大熱，其中60's、70's的士高熱潮，令金、銀、銅等金屬元素在近兩季暗湧，而今個秋冬更係風頭火勢，LouisVuitton、Chanel、HelmutLang、Rochas等名牌齊齊力捧Metallics。如自問受唔起金、銀、銅着上身，就要考慮揀番對「金屬鞋」襯衫，不但有型搶眼，更可一應時裝潮流，今季點都要有！&#13;<br>&#13;<br>記者：梁珮瑜&#13;<br>攝影：陳盛臣&#13;<br>模特兒：KellyMisa@StarzPeople&#13;<br>化妝及髮型：Claudy@atomicattack.com</p><p><spanclass><fontstyle>名牌力捧Metallics鞋  &#13;<br> 名牌力捧金屬系鞋，易襯易着難度唔會太高，上身點着都可以着對Metallics鞋配搭出型格Look！</fontstyle></spanclass></p><p><spanclass><fontstyle>金屬熱潮N0.1  &#13;<br> 除咗金、銀、銅，今季亦有不少紫、紅、綠、藍等金屬色鞋，而且高跟或平底、圓頭或尖頭、閃爍搶眼或低調半金屬都有得揀，最緊要係價錢有平又有貴，實有你心水！</fontstyle></spanclass></p><p><spanclass><fontstyle>秋冬三大必入鞋款  &#13;<br> &#13;<br> <b> 簡約長短Boot：</b> &#13;<br> 講到秋冬鞋款，除了過膝的超長靴，不同長度的Boot，秋冬都繼續係No.1。而不論高貴或型格，今季的設計都係以簡約為主，回歸淨色與着重雙腳的線條。</fontstyle></spanclass></p><p><b> 復古小圓頭：</b> &#13;<br> 30's、40's的小圓頭鞋，可愛、優雅又簡單易襯，乘着春夏氣勢，小圓頭秋冬繼續有碇企，而設計就轉為較深調、感覺更秋冬的甜美顏色。</p><p><b> 搶眼運動鞋：</b> &#13;<br> 運動鞋或Casual便鞋，易着易襯，你鞋櫃點都要有對看門口。今季不論低筒或高筒，最緊要搶眼，而復古OldSkool款式更係首選！</p><p><b> 售賣點：</b> &#13;<br> （a）agnesb.（28050678）&#13;<br> 中環IFC商場1098舖&#13;<br> （b）Seibu（22691888）&#13;<br> 旺角朗豪坊L1-2舖&#13;<br> （c）i.t（25772311）&#13;<br> 銅鑼灣StyleHouse109舖&#13;<br> （d）Dior（25227938）&#13;<br> 金鐘太古廣場347舖&#13;<br> （e）ETE（23779053）&#13;<br> 尖沙嘴海洋中心LCX9A舖&#13;<br> （f）Valentino（25238035）&#13;<br> 中環遮打大廈105舖&#13;<br> （g）Camper（28829310）&#13;<br> 銅鑼灣京士頓街2-4號1A地舖</p></body></html>