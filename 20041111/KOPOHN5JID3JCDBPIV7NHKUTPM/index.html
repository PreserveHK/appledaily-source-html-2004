<html><header><meta charset="utf-8"><title>數碼影音：800萬像素第二輪決戰A200扭擰芒高低任影</title></header><body><h1>數碼影音：800萬像素第二輪決戰A200扭擰芒高低任影</h1><p>KonicaMinolta喺首輪800萬像素DC戰中，已派出過A2應戰，話題稍歇，又緊接推出後繼新機A200，可算跟Nikon第二輪同級機正面對撼，力求Keep住用家嘅視線。呢部新機A200，不難發現與之前A2外形上非常相似，同樣屬於800萬像素級別，具備7倍光學變焦，A200再以這個基礎再作改良，若要認真分辨相片質素，相差唔會太遠，不過講到操控同手感，A200就變得親切實用得多。&#13;<br>&#13;<br>記者、攝影：許福合</p><p>作為KonicaMinolta旗艦級新機，功能上改進當然唔會缺少，而機身方面亦有輕微改進，同時重量亦輕咗60g，對講求用得輕鬆嘅用家必定更為滿意。雖然輕咗，但拎上手仍然「份量」十足，兼且手感一流，A200手柄設計仍然係筆者至愛！&#13;<br> &#13;<br> </p><p><b> PROFILE</b> &#13;<br> 感光元件：830萬像素CCD&#13;<br> 變焦：7×光學+4×數碼&#13;<br> LCD：1.8吋&#13;<br> ISO：50?00&#13;<br> 最大光圈：F2.8&#13;<br> 記憶卡：CF/SD&#13;<br> 電池：專用鋰電&#13;<br> 體積：114×80×115mm&#13;<br> 重量：505g</p><p><spanclass><fontstyle>順應民意屏幕可扭擰  &#13;<br> A2最令一般用家印象深刻，可能唔係其拍攝功能、質素，而係一個可上拉嘅EVF（電子觀景窗）。講真，呢個設計雖然特別，不過實用性真係存有好大疑問，相信唔少A2用家都好少用得着，反而欠缺大熱嘅扭擰LCD，影高低角度較麻煩。新機A200跟舊型號最大分別者，就係索性將EVF改成固定式，而LCD就順應民意靈活化，採用大熱扭擰芒設計，分別可垂直翻轉270脷B水平翻轉180脷A更能滿足用家對不同拍攝角度嘅要求。LCD為1.8吋，解像度為13.4萬像素，顯示質素亦比A2強，即使唔靠EVF，仍然可以睇得好清楚。</fontstyle></spanclass></p><p>KonicaMinolta&#13;<br> 查詢電話：25652192&#13;<br> &#13;<br> <spanclass><fontstyle>一槽插雙卡  &#13;<br> 記憶卡方面亦係一個重點改革，A2只支援CFTypeI/II，而A200可經SD/MMC轉換器使用埋SD及MMC卡，以現時SD卡普及程度，相信亦係一個受歡迎設計，同時增加用家選擇記憶卡之彈性。操作上亦有輕微分別，A200放棄咗A2機側嘅功能轉盤，只保留AF/MF與SHIFT兩個按鍵，令操作大為簡化，而常用嘅AS鍵亦調到左上方，所以即使係A2老手，要駕輕就熟仍然要一點時間適應。最低ISO感光度亦由A2嘅ISO64改為ISO50，可以拍出更「幼滑」相片。&#13;<br> 另外，A200在拍片方面亦得到改良，除咗提供800×600（15fps）質素外，亦有640×480（30fps）VGA，不過每次同樣攝錄最長都係得15分鐘。</fontstyle></spanclass></p><p><spanclass><fontstyle>同場加映：首部2.5"芒DSLR登場  &#13;<br> 作為KonicaMinolta第一部數碼單鏡相機，Dynax7D自曝光以來，一直備受關注。除咗因為一眾KonicaMinoltaFans談論外，7D亦係首部內置防震技術ANTI-SHAKE嘅DSLR，令一眾攝影發燒友相當期待。7D有效像素為610萬像素CCD，配上2.5吋大芒，外形一流。同時LCD可水平或垂直顯示，橫、直度相片都唔使打側部機睇，設計相當之體貼。</fontstyle></spanclass></p><p><spanclass><fontstyle>800萬像素DC一覽  &#13;<br> 800萬像素已經成為Prosumer頂級標準，亦成為各大廠商旗艦機規格，現時已有唔少選擇，搞到一眾心思思想入市嘅用家花多眼亂。</fontstyle></spanclass></p><p>查詢電話：&#13;<br> （a）UltraPro（23803082）&#13;<br> （b）DCFever（28343112）</p></body></html>