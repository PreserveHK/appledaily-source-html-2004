<html><header><meta charset="utf-8"><title>Nokia6170不銹鋼外殼夠硬淨</title></header><body><h1>Nokia6170不銹鋼外殼夠硬淨</h1><p>近期新機狂玩款嘅Nokia，最新搞作居然連不銹鋼都玩埋，剛發表新機6170，成個外殼都係以不銹鋼製造，以摺機外形示人，唔單止拎上手質感十足，就連合上部機嗰吓聲，都好鬼有歐洲車閂門聲Feel，夠晒份量兼墜手。顯示器亦唔可以睇小，足足有兩吋大，乃現時Nokia摺機中最大芒者，加上內置30萬像素鏡頭，內外芒都一樣可以影相。支援EDGE制式及PTT，當中更實用的有遙距同步功能，用家可遙距同步日曆及通訊錄，適合需經常更新資料嘅用家。</p><p>7610升級版&#13;<br> 同場亦有另一新機6670，之前已經有水貨先到，今次行貨正式登埸，除了理所當然支援繁體中文顯示之外，亦加入「自拍剪接」程式，直情可以喺6670入便做埋《PhotoShop》執相。其他功能則與7610差唔多，百萬像素鏡頭及藍芽等，較特別就係內置《F-Secure》防毒程式及內置72MB記憶體，算係7610嘅升級版。&#13;<br> &#13;<br> 記者、攝影：劉耀祥</p><p><b> 6170Profile</b> &#13;<br> 制式：GSM三頻&#13;<br> 外芒：4,096色（96×65像素）&#13;<br> 內芒：6萬5色（128×160像素）&#13;<br> 功能：30萬像素鏡頭、40和弦、MP3鈴聲、PTT&#13;<br> 體積：88×46×22mm&#13;<br> 重量：121g</p><p><b> 6670Profile</b> &#13;<br> 制式：GSM三頻&#13;<br> 顯示器：6萬5色（176×208像素）&#13;<br> 功能：100萬像素鏡頭、藍芽、GPRS&#13;<br> 記憶體：內置72MB+RS-MMC槽&#13;<br> 體積：108.6×53×20.9mm&#13;<br> 重量：120g</p><p>查詢：21366338（NokiaHK）</p></body></html>