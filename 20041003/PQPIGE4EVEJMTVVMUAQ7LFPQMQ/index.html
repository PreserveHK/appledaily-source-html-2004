<html><header><meta charset="utf-8"><title>公屋食水有膠味　用前開水10分鐘<br>管理處建議荒謬浪費食水</title></header><body><h1>公屋食水有膠味　用前開水10分鐘<br>管理處建議荒謬浪費食水</h1><p>輪候多年終獲編配公屋單位，但徐女士沒半點高興，皆因所配獲的屯門寶田邨單位，入伙兩個月以來，食水長期有膠味，變得「有家住不得」，兩夫婦皮膚更現敏感長了紅點。屋邨管理處建議她每次用水前應先開水約十分鐘，她認為這做法十分無稽。</p><p>「管理處叫我哋每次用水，就開十分鐘先好用，但咁樣好嘥水啫！我哋𠵱家都唔敢用，要問隔籬屋借水用，有時返娘家住幾日，或者沖完涼先返屋企，真係好慘！」&#13;<br> 徐女士夫婦今年七月獲配寶田邨一單位，取鎖匙當日，她已發現食水有膠味，管理員稱新單位一定有這現象，並表示隔一段時間就無事。<br> &#13;<br> <spanclass>皮膚敏感既痕且癢 &#13;<br> 徐女士忍受了一個多月，食水膠味仍無改善，夫婦倆的皮膚更因敏感長了紅點，又痕又癢。「啲水隔幾分鐘先揮發走啲膠味，沖涼時啲水遇熱，連個廳都聞到膠味。我耳背生咗幾粒紅點，我老公就頭皮同條頸都有，醫生話我哋皮膚敏感！」&#13;<br> 徐女士稱，管理員解釋因該單位之前無人住，水喉長期無水流動，故初次用水會發出異味，建議她用水前應先開約十分鐘才用。她認為這做法十分無稽，她希望管理公司替她更換全屋食水管。</spanclass></p><p><spanclass>用料安全拒絕更換 &#13;<br> 寶田邨辦事處經理吳先生回覆稱，由於單位空置約兩年，食水停留在水管內太久致有膠味。他強調以往無收過同類事件。喉管內包膠的質料是建屋時獲水務署批准，認為用料安全，房署才採用，所以不會安排換喉。此個案現交由房署跟進，或考慮安排調遷。&#13;<br> 水務署回覆表示，所有水務設施包括所用的物料均須由水務署審批，而水務設施的建造和設計則由房署負責。水務署工程師曾到徐女士單位外檢查喉管和大廈水箱，並無發現問題。目前正聯絡徐女士，以便入屋了解。（○九○二○○八）<br> &#13;<br> <spanclass>專家意見：問題水管現已不採用 &#13;<br> 香港城市大學建築科技學部講師張少雄指出，這類喉管正式名稱為「耐搪鍍身鋼管」，屬過渡期的食水管，但現時已不採用。「96年底至01年初呢段時間，因為食水管要由鍍身鋼管轉為銅喉，喺呢段過渡期就採用『耐搪鍍身鋼管』。由於鋼管內以膠料做搪層，唔易溶解同侵蝕，質素應該唔會有問題。」&#13;<br> 他認為，採用「耐搪鍍身鋼管」輸水管，食水有膠味，有以下三種可能性：（1）單位因空置太久，水積聚喉管內無流動，混合其他雜質，形成膠味；（2）喉管曾遇熱，如焊接過或火燒，都令喉管內膠層溶解，釋出氣味；（3）受影響單位位於喉管最末端，其他單位的「水尾」滯留於水管內太久，產生氣味。&#13;<br> 但至於管理處建議先開水十分鐘後才用，他認為不是徹底解決問題的方法，「最徹底的方法，始終係換晒全屋嘅喉管」。&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></spanclass></spanclass></p></body></html>