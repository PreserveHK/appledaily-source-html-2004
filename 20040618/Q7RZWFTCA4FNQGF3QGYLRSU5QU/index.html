<html><header><meta charset="utf-8"><title>海外車訊：<br>三藩市試日產MVP房車格局玩高檔</title></header><body><h1>海外車訊：<br>三藩市試日產MVP房車格局玩高檔</h1><p>今趟三藩市之行，筆者能夠跟世界各地汽車傳媒參與Nissan360試車大會，唔單止有機會同場認識到廠方近70款日產跟Infiniti最新產品，其中最難得嘅係試到部最新款、走高檔次房車格局嘅Presage七人豪華多用途車，呢部係繼香港車迷熟悉嘅旗艦級Elgrand後日產最新MPV，就等呢部第二代Presage有機會來港前俾大家先睹為快！&#13;<br>&#13;<br>記者、攝影：陳偉林</p><p><spanclass><fontstyle>房車化設計易受落  &#13;<br> 唔講唔知，原來日產除卻有輸港的Prairie、Serena及頂級Elgrand三款不同級別的MPV車外，介乎後兩者之間，東瀛本土重有一款體型媲美最新本田Elysion，同樣走房車化的Presage七人多用途車。自1998年首度登場以來，去年6月Presage更推出全面革新的第二代新版；驟眼看，新車低斜的車首鋪排，有點酷似Cefiro之餘，一對特大HID大燈亦有型有款！其次，Presage不到1.7米車高更有利進出室內停車場外，左右雙趟門配搭亦方便乘客進出車廂。</fontstyle></spanclass></p><p><spanclass><fontstyle>座椅放平騰出近倍空間  &#13;<br> 這輛Presage另一個賣點，可會是車廂三排七座位組合，雖然筆者揸嘅只係絲絨配搭，但頂級版就有真皮同桃木裝備，內裏既有Walk-through方便之餘，中、後排遇有需要還可以整幅放平，以騰出近倍容量；再者，有齊前後獨立送風的恒溫冷氣、原廠高級音響，重有獨立照明裝備。置身其中，除咗好有空間感，座椅重好有承托力。&#13;<br> &#13;<br> <spanclass><fontstyle>無段變速波箱起跑有力  &#13;<br> 日產Presage共分有2.4公升入門版及頂級3.5公升型號，而今趟試車嘅正正係後者。在匹配上一套CVT無段變速自動波箱後，引擎表現在起跑至加速時尤其明顯，難得在低重心穩紮的車架及底盤輔助下，行車走彎循迹性高又穩妥，加埋多套電子主動式裝備，承繼了7人車嘅安全特性。</fontstyle></spanclass></fontstyle></spanclass></p><p><spanclass><fontstyle>最Buy位  </fontstyle></spanclass></p><p><spanclass><fontstyle>貴氣座艙  &#13;<br> </fontstyle></spanclass></p><p><b> NissanPresage3.5V6Profile</b> &#13;<br> 引擎：3498ccV6DOHC&#13;<br> 馬力：231ps/5600rpm&#13;<br> 扭力：34.0kgm/2800rpm&#13;<br> 傳動：CVT無段變速自動波，4前輪驅動&#13;<br> 懸掛：（前）麥花臣支柱&#13;<br> （後）多連桿&#13;<br> 制動：（前）透氣碟&#13;<br> （後）碟式（ABS）&#13;<br> 輪胎：215/65R16YokohamaAspec&#13;<br> 尺碼：4840×1800×1685mm&#13;<br> 軸距：2900mm&#13;<br> 車重：1770kg&#13;<br> 平均耗油：8.2km/L&#13;<br> 查詢：合誠汽車（23688235）</p><p><spanclass><fontstyle>《車主》雜誌James講幾句  &#13;<br> 「我鍾意速度感，揸日產Presage就畀到我有澎湃有勁嘅感覺，引擎表現出色，操控方面亦好順暢，車廂鋪排有時代感，重出奇寬敞。」</fontstyle></spanclass></p><p><spanclass><fontstyle>副總裁有嘢講日產海外市場及銷售部副總裁宮谷正一  &#13;<br> 「我認為近年廠方不斷精益求精嘅策略，不單止有助成本效益，同時間重可以開發多個更能迎合用家口味、既可靠又出眾嘅車款。我預期日產汽車嘅海外銷售量隨後會有大幅增長，而一向係世界汽車窗櫥嘅香港，廠方亦正計劃推出多款新車以迎合需求！」&#13;<br> <br> &#13;<br> <br> &#13;<br> <br> &#13;<br> <br> &#13;<br> <br> &#13;<br> <br> &#13;<br> <br> &#13;<br> <spanclass><fontstyle>其他同級MPV之選  </fontstyle></spanclass></fontstyle></spanclass></p></body></html>