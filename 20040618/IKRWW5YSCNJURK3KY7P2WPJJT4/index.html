<html><header><meta charset="utf-8"><title>OMIZ藍芽MP3玩無印Feel</title></header><body><h1>OMIZ藍芽MP3玩無印Feel</h1><p>OMIZ向來都推出唔少手機配件，尤其藍芽耳筒更是其耍家項目，今次最新OMP呢部MP3機唔單止用上其強項藍芽耳筒，更加入影音元素，將MP3及藍芽功能合二為一，聽歌之餘亦可以講電話，再唔係亦都可以透過OMP用嚟聲控撥號，夠晒方便。&#13;<br> 若然想同朋友分享好歌，亦都冇問題，皆因OMP支援藍芽資料傳送，速度高達723kbps。全身白色的OMP充滿無印Feel，重有大大個機扣，外形設計亦有別於時下一般MP3機的長條形，論新意已經攞晒分，掛喺心口就更加搶眼。雖然機面個Display就比較細，不過一樣可以顯示中文，對香港用家就合晒胃口。&#13;<br> 記者：劉耀祥&#13;<br> 攝影：陳偉強&#13;<br> &#13;<br> <b> Profile</b> &#13;<br> 支援格式：MP3&#13;<br> 功能：錄音、藍芽傳送&#13;<br> 電池：3A×1&#13;<br> 體積：59.6×39.2×15.3mm&#13;<br> 重量：36g&#13;<br> 售價：$1,380(128MB)/$1,780(256MB)&#13;<br> JCShop　電話：31015033</p></body></html>