<html><header><meta charset="utf-8"><title>過兩關送Nokia7610套裝</title></header><body><h1>過兩關送Nokia7610套裝</h1><p>影相手機究竟係電話功能重要，還是拍攝功能重要，相信玩家都甚少可以即刻有個答案，無論你嘅答案係點，影相手機已成為潮流，百萬像素影相手機埋到身，更唔係人人可以拒絕，何況重係Nokia至靚仔嘅7610，今日《蘋果》就聯同Nokia送出2套7610手機套裝（包括手機、藍芽耳筒及藍芽筆），想立即升級成為百萬像素相機手機用家，就要快啲答啱問題Fax返嚟。&#13;<br>記者：許福合&#13;<br>攝影：陳偉強&#13;<br>ImageGirl：Fion</p><p><spanclass><fontstyle>諾記首部百萬像素手機  &#13;<br> 呢次送出嘅7610，係Nokia首部百萬像素攝影手機，內外都咁受人注意，外形有啲似7600，最特別係按鈕設計排位特別，創新得嚟又唔會降低實用性。&#13;<br> 7610可讓用家選擇三種相片質素，最高可拍出1,152×864，計一計相片像素過百萬，絕對可用嚟代替一般相機仔咁玩。而且因應需要，用家還可選擇高低壓縮度，方便拍攝較「小」嘅相片，用嚟玩MMS就最啱。百萬像素嘅7610對記憶要求亦特別高，除本身內置有8MB外，更可使用隨機附送嘅64MBReducedMMC卡，影多幾張都唔使擔心冇位放。</fontstyle></spanclass></p><p><br> &#13;<br> <spanclass><fontstyle>內置簡單剪片功能  &#13;<br> 7610玩法更係多到玩唔晒，除咗百萬像素相機功能外，另一至Hit嘅短片拍攝，亦值得推介，短片長度為10分鐘，質素還算流暢，拍完片後更可用內置軟件，作「後期處理」，基本嘅編輯功能就可加入聲音或剪接，再來重有個「自拍剪接」，當中附有幾個預設主題，只要將短片套入，效果煥然一新，各位拍片迷一定可過足癮。當一個人靜靜哋，又可用7610嚟聽MP3、睇書，具備嘅48和弦鈴聲，電話響時非常悅耳，咁多玩法，難怪可以成為唔少人嘅Dream機！</fontstyle></spanclass></p><p><br> &#13;<br> <spanclass><fontstyle>強勁藍芽配件  &#13;<br> 7610另一功能強勁之處，都可算拜其獨門藍芽配件所賜，首選當然是首度到港的「藍芽筆」（$688），基本只需一筆在手，在白紙上書寫，經筆內的文字辨識系統及藍芽無線傳輸之便利，可作手機文字輸入，中英文都辨認到，咁以後寫MMS或入電話簿，就唔使㩒到手指頭都爛啦！至於基本嘅藍芽無線Hands-free，當然亦唔少得，好處是咪及耳筒使用分隔設計，唔會話大大嚿墜住耳仔。</fontstyle></spanclass></p><p><spanclass><fontstyle>遊戲篇  &#13;<br> 想得到呢部7610當然唔係話想要就得，只要闖過以下兩關，答啱問題Fax返嚟，就有機會得到價值$6,766嘅Nokia7610一套（包括手機、藍芽耳筒及藍芽筆），名額兩個。&#13;<br> &#13;<br> <spanclass><fontstyle>第一關猜數量  &#13;<br> 試猜圖中有幾多萬子夾？（提示：30-80）&#13;<br> &#13;<br> <spanclass><fontstyle>第二關問答題  &#13;<br> 1﹒7610拍攝相片解像度？&#13;<br> A.30萬&#13;<br> B.60萬&#13;<br> C.100萬&#13;<br> &#13;<br> 2﹒使用何種記憶卡？&#13;<br> A.CF&#13;<br> B.ReducedMMC&#13;<br> C.SD&#13;<br> &#13;<br> 3﹒和弦鈴聲數量？&#13;<br> A.8&#13;<br> B.24&#13;<br> C.48</fontstyle></spanclass></fontstyle></spanclass></fontstyle></spanclass></p><p><spanclass><fontstyle>參加辦法  &#13;<br> 1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> &#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> &#13;<br> 3.答中所有問題而又最早傳真**的頭2名參加者，各得到Nokia7610手機套裝（包括手機、藍芽耳筒及藍芽筆）一套。&#13;<br> &#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> &#13;<br> 5.得獎者將有專人通知。&#13;<br> &#13;<br> 6.為公平起見，《蘋果日報》及Nokia員工、家屬不得參加是次遊戲。&#13;<br> &#13;<br> 7.《蘋果日報》對賽果保留最終決定權，參加者不得異議。&#13;<br> &#13;<br> 8.所有獎品之保養由獎品供應商負責，《蘋果日報》概不負責。&#13;<br> &#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> &#13;<br> ‧必須憑報紙上的參加表格才可以參加遊戲。</fontstyle></spanclass></p></body></html>