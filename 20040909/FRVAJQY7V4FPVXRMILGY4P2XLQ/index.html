<html><header><meta charset="utf-8"><title>打工仔與老闆：<br>兼職家務助理受條例保障</title></header><body><h1>打工仔與老闆：<br>兼職家務助理受條例保障</h1><p>錢老闆：好姐，公司覺得你幾適合呢份兼職家務助理工作，想同你簽約。&#13;<br> 好　姐：好！不過份合約講乜㗎？&#13;<br> 錢老闆：公司會派你去同客戶做清潔家居工作，每個禮拜返3日，每日5個鐘，做滿頭一個月先至有人工出。&#13;<br> 好　姐：老細，你唔好咁刻薄。我剛剛上過勞工處，佢哋畀咗張「兼職僱員：勞工法例知多點」嘅單張我，知道做兼職亦有法例保障，雖然你每個禮拜無畀18個鐘頭工我做，但係《僱傭條例》對所有兼職僱員，無論我哋工作時間係幾多，都有基本保障，好似人工咁，做咗嘢當然要有糧出，法例重規定人工必須喺工資期滿後7日內出；重有你要同我買勞工保險……&#13;<br> 錢老闆：哈！哈！你對勞工法例重熟過我，我要考慮請你做顧問至啱。&#13;<br> 以上資料只用作說明《僱傭條例》下的相關條文，對有關法例的詮釋，應以《僱傭條例》原文為依據。如有任何爭議，則以法院的判決為最後依歸。&#13;<br> 「兼職僱員：勞工法例知多點」單張，於勞工處勞資關係科各分區辦事處免費派發，亦可於勞工處網頁：<ahref http:>www.labour.gov.hk 下載。&#13;<br> 資料提供：勞工處勞資協商促進科&#13;<br> &#13;<br> 本欄是勞工處與《蘋果日報》合辦，逢星期四刊出，旨在為勞資雙方解釋有關僱傭問題，如僱主或僱員有任何疑問，可致電熱線27171771查詢。&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></ahref></p></body></html>