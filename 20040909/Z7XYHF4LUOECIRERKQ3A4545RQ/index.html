<html><header><meta charset="utf-8"><title>開學淡市翻炒Game出籠</title></header><body><h1>開學淡市翻炒Game出籠</h1><p>上個星期PS2派出《拖羅》（Toro）應戰，大玩Cutie育成，不過內容太多日文，重要賣成$400，相信真係死硬Fans先有興趣。喺GC上叫好叫座嘅《VIEWTIFULJOE》，今次移植到PS2上，加入《DMC》主角Dante，定價都係二百零蚊，誠意推介畀之前冇玩過嘅朋友。同日重有幾隻《TheBest》系列，較抵死嘅係KONAMI一再減價翻出嘅《GRADIUS3＋4》，只賣$130左右。而XBOX同PS2都會出嘅炒車遊戲《BURNOUT3》，XBOX行貨喺前日已率先推出，有興趣不妨留意。&#13;<br>&#13;<br>文：打機鐵人</p><p><spanclass><fontstyle>喪屍佔盡天時地利  &#13;<br> 近年電影好興同電視遊戲玩Crossover，呢種互相宣傳方式頗有成效，好似上次《MATRIX》就有唔錯嘅成績。原定今日先見街嘅《Biohazard:File2》就早咗派貨，噚日就啱啱派貨落場。呢隻Game單機玩或Online合作都得，又有電影《生化危機2》上畫幫手谷聲勢，相信銷量會更上一層樓。</fontstyle></spanclass></p></body></html>