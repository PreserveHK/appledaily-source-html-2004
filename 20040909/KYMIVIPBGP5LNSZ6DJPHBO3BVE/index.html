<html><header><meta charset="utf-8"><title>全智賢花都情緣即日重溫</title></header><body><h1>全智賢花都情緣即日重溫</h1><p>韓國女星全智賢去年七月開始為Olympus數碼相機做代言人，最近佢又到巴黎拍咗全新一輯秋季廣告。喺新廣告入面，全智賢飾演個大提琴演奏家喺巴黎同男主角邂逅，二人經過一日甜蜜約會之後，全智賢又再次重溫當日影低嘅數碼相。&#13;<br> 而喺拍攝途中，更有唔少到巴黎旅遊嘅遊客認出全智賢，要求同佢影相，搞到拍攝要一度暫停。</p></body></html>