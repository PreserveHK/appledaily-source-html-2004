<html><header><meta charset="utf-8"><title>　　民主派多二五仔 - 李八方</title></header><body><h1>　　民主派多二五仔 - 李八方</h1><p>泛民主派今屆立法會增加到二十五人，有多口之人插嘴，話「二五、二五」，咁咪即係話泛民主派今屆嘅宿命，就係會出二五仔？&#13;<br> 係咪會多啲二五仔，八方就唔敢肯定，不過多咗三把口，理論上洩密嘅機會都大啲，所以卿姐唔使咁勞氣要捉內鬼。卿姐話，佢只係想澄清，佢冇「一口咬定」係議員助理向記者爆嘅料，只係有懷疑啫。&#13;<br> 又梁振英噚日以漢華中學校董嘅身份，出席中學新校舍興建動土禮，佢念念不忘要同卿姐辯論台獨立場，重話卿姐成日有靚衫着，肯定出得起錢搞論壇喎。&#13;<br> 查史美倫今日正式參加行會，梁振英笑住話同查太好熟，兩人都好關心內地嘅發展，千祈唔好話查太喺爭做特首嘅黑馬。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>