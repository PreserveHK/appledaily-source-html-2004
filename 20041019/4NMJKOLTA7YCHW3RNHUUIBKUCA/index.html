<html><header><meta charset="utf-8"><title>房署職員官僚　未積極跟進<br>公屋違規拆牆一年未還原</title></header><body><h1>房署職員官僚　未積極跟進<br>公屋違規拆牆一年未還原</h1><p>將軍澳厚德邨一公屋住戶，將客廳與廚房間一幅牆拆除，疑因此破壞廚房地台防漏層，令樓下單位備受天花板滲水困擾。屋邨辦事處職員辦事官僚，只向違規住戶發信警告，未積極跟進，令問題一年仍未解決。</p><p>厚德邨德澤樓住戶鍾先生投訴稱，他入住已十年，自樓上單位住戶去年搬入後，裝修時將原有連接廚房與客廳間一幅牆拆走後，其單位由本年初起，近廚房門口天花板即出現滲水及批盪剝落情況，問題愈來愈嚴重。&#13;<br> 「我上去睇過，佢哋拆咗幅牆將地方擴闊咗，整到好靚㖭！但係我住樓下就慘嘞！我朝朝起身經過呢個位（廚房門口）就踏到成屋都係灰，日日都要抹，好慘！」<br> &#13;<br> <spanclass>拆牆已是違規 &#13;<br> 鍾先生說，他曾向樓上住客及屋邨辦事處反映，但情況未有改善，「樓上住戶話畀時間佢去整，但遲遲未有改善。管理處又幫唔到手，其實樓上單位拆牆已經係違規啦，冇理由唔叫佢還原，如果唔係拆咗牆，我單位天花板唔會喺同一個位甩灰！」&#13;<br> 記者到鍾先生住所了解，發現廚房與客廳間天花板，出現滲水及批盪剝落情況。記者也到樓上單位了解，由鐵閘內望可見屋內廚房與客廳間一幅牆已拆去，廚房面積縮小，多出位置闢作飯廳。&#13;<br> 厚德邨辦事處助理屋邨經理李先生回覆本報稱，曾派員到鍾先生樓上單位了解，證實屋內曾有改動及違規，就此事已於本年八月及九月，向該住戶發出警告，要求在收信後一個月內還原有關裝置。屋邨辦事處已派員到鍾先生單位了解情況。</spanclass></p><p><spanclass>可被取消戶籍 &#13;<br> 房屋署新聞組發言人則稱，如發現公屋租戶違規，一般先以口頭勸喻，並給予合理時間還原，若無改善，會發信警告，最嚴重租戶可被取消戶籍。至於還原期限，視乎個案的嚴重性和違規情況，不能一概而論。&#13;<br> 不過，發言人稱，由於每一屋邨自行處理有關違規拆除固有裝置的投訴紀錄，所以沒有一個全港性的同類違規數字；以往未有住戶因此被取消戶籍。&#13;<br> 發言人補充，住客如將單位內牆身拆除，屬違反租約。房署有自身一套接近消防條例標準，故目前的《消防條例》並不適用於規管公屋單位內部裝置，包括牆身。&#13;<br> （○九二○○三四）<br> &#13;<br> <spanclass>專家之言：拆牆會引致天花滲水 &#13;<br> 香港工程監督學會會員詹濟南直言，樓上單位拆牆，會直接引致樓下單位天花板滲水。&#13;<br> 「一定有影響！廚房地台有一層防水層，喺建築時地台近牆身位置會造成摺曲以作收口，如果牆被拆除，即係破壞咗廚房嘅防水層。加上可能有水管由呢啲位『走』，如果幅牆拆走咗，樓下單位出現間歇滲水或者甩灰，完全唔出奇。」&#13;<br> 由於拆牆時已破壞地台防水層，即使再還原整幅牆，而無做好防漏措施，也無補於事，「如果要永久根除滲水問題，還原牆身之前，一定要樓上單位整幅地台重鋪一層防水層，再做番一幅牆，先至可以持久。」&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></spanclass></spanclass></p></body></html>