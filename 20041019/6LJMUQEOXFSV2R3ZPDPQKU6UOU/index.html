<html><header><meta charset="utf-8"><title>　　法軍飛行表演先睹為快 - 李八方</title></header><body><h1>　　法軍飛行表演先睹為快 - 李八方</h1><p>市民今日可以率先一睹法軍飛行表演隊嘅精湛演出。八架法軍戰機今日下午兩點，會由赤鱲角機場起飛，組成鑽石形陣勢飛到維港上空，喺一千五百呎嘅高空噴出代表法國國旗嘅藍、白、紅三色彩煙，更會穿梭來回三次，然後飛到港島南區表演所有花式動作。喺維港附近返工嘅打工仔，到時記住舉頭望天，就可以睇到排列得整整齊齊嘅法軍戰機劃過長空嘅壯觀場面。&#13;<br> 至於一班法軍機師同埋隨團工作人員，好多人都係第一次嚟香港，俾香港購物天堂嘅美譽所吸引，噚日就馬上偷閒到處行街，買番啲手信畀親友。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>