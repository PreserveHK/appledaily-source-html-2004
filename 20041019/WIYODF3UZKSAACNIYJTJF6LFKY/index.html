<html><header><meta charset="utf-8"><title>　　老董巡區玩親民 - 李八方</title></header><body><h1>　　老董巡區玩親民 - 李八方</h1><p>特首董建華上個星期四喺立法會答問大會話過，各司局長短期內會定期做區訪，噚日下晝，佢第一時間去咗巡視旺角，視察渠務工程同了解民情，算係坐言起行，冇開期票喇。&#13;<br> 肥平都收到老董今次真係想有啲施政新風畀大家睇，噚日走出嚟話呢個周末會落區，其他司局長就安排緊。&#13;<br> 老董落區親民，當然少不了去巡商舖同攤檔，好似茶餐廳、生果檔、理髮店同街市，又同市民傾偈，收吓投訴。唔少市民都同佢握吓手，有個婆婆多謝老董，話佢上任之後加快咗家庭團聚嘅時間，分隔多年嘅丈夫四年前由大陸嚟咗香港。老董亦有幫襯，買咗幾個叫「恐龍蛋」嘅大布冧。&#13;<br> （圖）老董巡區時買咗幾個「恐龍蛋」。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>