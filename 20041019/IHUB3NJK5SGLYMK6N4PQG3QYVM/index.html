<html><header><meta charset="utf-8"><title>　　長毛：做特首要夠無恥 - 李八方</title></header><body><h1>　　長毛：做特首要夠無恥 - 李八方</h1><p>長毛當選立法會議員後曝光率一直高企，佢噚日去咗浸會大學校政論壇做嘉賓，其間被台下同學問到心目中第三任特首嘅理想人選。長毛話𠵱家中央已經直接干擾香港事務，邊個做特首都只會係一個絕對服從嘅傀儡，但係呢個人選必須具備無恥呢個條件，否則絕對頂唔住愈做愈衰嘅現實。聽長毛咁講，香港嘅前景咪好悲觀？長毛就話，只要港人肯行出嚟抗爭，到時邊個做特首都唔使驚。&#13;<br> 好多人話長毛入到議會之後搞搞震，佢形容自己嘅遭遇「排山倒海、萬箭穿心」，多多少少喺議會有一種過氣貴族對平民厭棄嘅歪風，佢更加唔認同議員係尊貴嘅，尊貴議員喺佢嘅定義，只係一啲專揀貴嘢買同專揀貴嘢食嘅議員。不過，長毛做議員後確周身唔得閒，見完學生又要趕入大埔同啲居民會面，都咪話唔辛苦。&#13;<br> （圖）長毛（左）出席浸大嘅論壇講咗啲自己做議員嘅感受。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>