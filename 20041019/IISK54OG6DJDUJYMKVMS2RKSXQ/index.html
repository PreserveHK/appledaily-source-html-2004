<html><header><meta charset="utf-8"><title>演《小飛俠》作者　與小童為伍<br>尊尼狄普為米高積遜鳴冤</title></header><body><h1>演《小飛俠》作者　與小童為伍<br>尊尼狄普為米高積遜鳴冤</h1><p>型男尊尼狄普（JohnnyDepp）前日帶埋女友VanessaParadis，聯同琦溫絲莉（KateWinslet）到倫敦出席新片《FindingNeverland》首映，當日尊尼戴住眼鏡、着埋大褸打埋呔，睇嚟有啲薯仔兼老成持重。&#13;<br> <br> <spanclass>米高律師內訌 &#13;<br> 尊尼喺新片入面演繹童話故事《小飛俠PeterPan》嘅原作者JMBarrie。尊尼前日接受記者訪問，話扮演呢個角色好辛苦，因為要講帶蘇格蘭口音嘅英文。不過好多影評人就話尊尼有機會憑呢個角色問鼎奧斯卡影帝。&#13;<br> 尊尼重話JMBarrie呢個人物可以套用喺正受性侵犯兒童官司困擾嘅米高積遜（MichaelJackson）身上㖭，佢話：「Barrie當年成日同好多小朋友一齊，啟發佢創作《小飛俠》，如果換轉𠵱家，佢好可能已經被警方調查。但好多同Barrie接觸過嘅小朋友後嚟接受訪問，都肯定冇受傷害，佢係一個好人，小朋友亦好愛佢。」&#13;<br> 至於米高積遜最近就非常頭痕，佢啱啱發表聲明祝福一位以私人理由辭掉工作嘅律師，但聽聞其他幫米高工作嘅律師又出現不和！</spanclass></p></body></html>