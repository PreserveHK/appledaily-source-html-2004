<html><header><meta charset="utf-8"><title>　　陳景生為大狀擇日 - 李八方</title></header><body><h1>　　陳景生為大狀擇日 - 李八方</h1><p>45條關注組三名大狀喺花旗銀行大廈設聯合議員辦事處，原本打算今日開張，但因為裝修需時，打亂咗計劃，不過由於佢哋一早搵咗大律師公會主席陳景生幫佢哋擇日，精研術數嘅陳大狀算咗一輪，話今日上午十一時半係吉時，配合時辰入伙，可獲貴人幫助，日後肯定萬事大吉。&#13;<br> 得到陳大師（大狀至啱）指點，湯家驊、梁家傑同余若薇三人今朝就依時去新辦事處「開工」，湯家驊笑言由於辦事處重係得個「框」乜家具都無，梁家傑則話啱啱先換好新地氈，因此上到去只能作吓狀簽吓文件，象徵式「開工」，遲啲先搞個正式開幕儀式。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>