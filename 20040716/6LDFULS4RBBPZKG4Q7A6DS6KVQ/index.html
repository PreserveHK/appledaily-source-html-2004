<html><header><meta charset="utf-8"><title>　　劉炳章太座歌喉了得 - 李八方</title></header><body><h1>　　劉炳章太座歌喉了得 - 李八方</h1><p>劉炳章前晚匆匆忙忙趕去參加早餐派李家祥嘅送別卡拉OK，加埋呂明華、石禮謙、胡經昌、馬逢國、黃宏發、以及由外地趕返嚟嘅鄭慕智同鄭海泉等，十分熱鬧。&#13;<br> 八方問劉炳章做乜咁匆忙，佢話剛出席完一個業界嘅座談會趕過嚟。美籍華人陳啟宗係主講嘉賓，佢一上台，就話自己最近好紅，一邊成日出鏡見報，一邊俾人插到成身血，咁陳生叫得老董做三零部隊，都應該有啲料，唔怕人插啦。&#13;<br> 劉炳章一向言行好小心，特別佢同振英哥好老友，有分加亦肯定有分減，不過，家人就好支持佢，劉太都有去同李家祥宴別，重同發叔合唱一首《帝女花》，有板有眼，歌喉甚佳。&#13;<br> （圖）劉炳章前晚帶埋老婆同細仔去唱K，宴別李家祥。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>