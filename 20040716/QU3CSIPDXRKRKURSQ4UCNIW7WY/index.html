<html><header><meta charset="utf-8"><title>數碼影音：AVJUKEBOX<br>DigitalWalletx錄播電視</title></header><body><h1>數碼影音：AVJUKEBOX<br>DigitalWalletx錄播電視</h1><p>常聽到一些有玩數碼相機嘅朋友，要求筆者推介一部DigitalWallet給他，其實要真正能負起DigitalWallet嘅責任，至少要具備屏幕睇相、讀卡器入相、有足夠大嘅硬碟存相三大要點，今日介紹呢部AVJUKEBOX不但玩盡以上三大功能，而且更進一步加入了影音元素，其中最強項不能不數可直接錄、播電視節目，完全符合娛樂實用兼備原則。&#13;<br>記者：許福合&#13;<br>攝影：陳偉強&#13;<br>ImageGirl：Mandy&#13;<br>TechForce　電話：26191889</p><p>要作為DigitalWallet一員，AVJUKEBOX夠晒資格，外形與同類機種差唔多，用上一個3.5吋TFT屏幕，顯示質素高之餘，硬碟容量更係適中，一個30GB硬碟，相信都可支持多日旅程不斷拍攝，記憶卡方面更支援現時最常用嘅SD同CF卡，應可照顧大部份用家嘅需要！不過以上都只係AVJUKEBOX嘅「基本」賣點，以下先係其真正內涵。</p><p><spanclass><fontstyle>內置TV-Tuner直錄電視  &#13;<br> 同級產品中，有唔少都強調可以錄電視，不過因為未內置有TV-Tuner，所以還需經過錄影機才可進行錄影。AVJUKEBOX獨特之處，於底座上設有PAL制式TV-Tuner，可直接駁RF天線睇電視，亦可以喺機上調校頻道及設定選台，當做小型電視機使用。&#13;<br> 利用底座上快速錄影掣，更可即時將屏幕畫面錄進硬碟內，而質素更相當有保證，因為影片制式採用640×480MPEG4，每秒可保持30格，媲美DVD質素，而且流暢度一流。底座還設有AVIn/out及S-Video，要接駁影碟機或PS2等都好方便，玩法多多。&#13;<br> </fontstyle></spanclass></p><p><spanclass><fontstyle>影音功能強勁  &#13;<br> 數一數，AVJUKEBOX一共集合多種影音功能，除咗電視同錄影外，用家還可預先將DVD轉換成MPEG4下載至機內，隨時隨地欣賞，由於流暢度高加上靚芒，質素絕對可媲美一般DVD機。此機亦可播放MP3音樂，雖然內置喇叭唔算極品，不過只要駁上耳筒，質素還不錯，加上硬碟存量夠大，容量達到30GB，當作一部點唱機都係個好選擇。&#13;<br> 攝影玩家除咗可當作貯存相片外，此機更提供電子相簿功能，可即時快速查看相片，比用DC芒仔睇相自然清楚得多。操作方面由於全面用上中文介面，容易上手，檔案亦會於資料夾分類貯存，存放大量檔案都唔會混亂。電源方面，可連續播片3個鐘，一般音樂播放亦有6個鐘，好耐用！</fontstyle></spanclass></p><p><br> &#13;<br> <b> Profile</b> &#13;<br> 容量：30GB&#13;<br> 記憶卡：CF及SD&#13;<br> 影片格式：MPEG4&#13;<br> TV-Tuner：PAL&#13;<br> 傳輸介面：USB2.0&#13;<br> 電源：鋰電池&#13;<br> 體積：164.2×56.3×80mm&#13;<br> 重量：200g&#13;<br> 7月尾開賣$3,990</p><p><spanclass><fontstyle>電子相簿睇片聽歌  &#13;<br> 講起電子相簿，功能愈來愈多，播片同聽MP3就係其中之一，各有特色。</fontstyle></spanclass></p><p><b> Gmini220睇相方便</b> &#13;<br> ArchosGmini220體積同一般MP3機差不多，但已經內置20GB硬碟，設有2.5吋芒睇相。&#13;<br> 容量：20GB&#13;<br> LCD：2.5吋&#13;<br> 檔案格式：MP3、WMA、WAV&#13;<br> 約$2,700（a）</p><p><b> SSF-M2Line-in錄影</b> &#13;<br> JNCSSF-M2可由Line-In線接駁電視或錄影機，將畫面以MPEG-4格式貯存，容量128MB。&#13;<br> 容量：128MB&#13;<br> LCD：3.5吋&#13;<br> 檔案格式：MPEG4、MP3&#13;<br> $2,590（b）</p><p><b> PV-330支援多格式</b> &#13;<br> 雖然JoycoderPV-330個芒只有2.5吋，但檔案格式支援較廣，內置RealPlayer播放器，可播放Real檔案。&#13;<br> 容量：20GB&#13;<br> LCD：2.5吋&#13;<br> 檔案格式：MPEG4、MP3、Real&#13;<br> $4,990（c）</p><p><b> AV4203.5吋大芒</b> &#13;<br> Archos推出好多電子相簿，最新嘅AV420更加入唔少新功能，播片方面仍支援MPEG4。&#13;<br> 容量：20GB&#13;<br> LCD：3.5吋&#13;<br> 檔案格式：MPEG4、MP3、WMA、WAV&#13;<br> $5,480（e）</p><p><b> HMP-A1名牌出品</b> &#13;<br> SONY出嘅HMP-A1有個型仔機身，論外形贏晒。&#13;<br> 容量：20GB&#13;<br> LCD：3.5吋&#13;<br> 檔案格式：MPEG1/2、MP3、WAV、ATRACplus&#13;<br> $4,980（d）</p><p>（a）DCFever（27811780）&#13;<br> &#13;<br> （b）華仁會（23980280）&#13;<br> &#13;<br> （c）SM1（23216108）&#13;<br> &#13;<br> （d）MobileExpert（27577861）&#13;<br> &#13;<br> （e）捷成洋行（29262320）&#13;<br> </p></body></html>