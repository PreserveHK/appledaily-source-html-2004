<html><header><meta charset="utf-8"><title>萬事得經理車6系Wagon最新淨</title></header><body><h1>萬事得經理車6系Wagon最新淨</h1><p>買二手車最忌就係買着「化妝車」——即係外表執到好似新車一樣，但揸多一兩次就開始「病發」，所以近年有好多人都會選購經理車，貪佢保養得好，Keep住Check車，就算有事都有原廠師傅搞番掂，但經理車唔係成日有。最近萬事得就有多款優質經理車上場，Budget有限又想買架高質二手車，呢五架又會否係你考慮之列？&#13;<br>記者：黃婉冰&#13;<br>攝影：陳智良&#13;<br>車輛提供：萬事得汽車（27149105、28931112）</p><p><spanclass><fontstyle>6系2.3Wagon旅行車首選  &#13;<br> 近年七人車大熱，連帶Wagon旅行車亦大受歡迎，想趁潮流買番部，可以諗諗呢部Mazda6，車內車外Keep得唔錯，保持九成多新淨，最好係有個大尾箱，小至放Golf袋，大到放小童單車都得，半自動波，屬家庭車首選。&#13;<br> &#13;<br> 當年車價：$248,000&#13;<br> 現售：$218,900&#13;<br> 製造年份：2003年&#13;<br> 首次登記：2004年&#13;<br> 行車里數：4,444公里&#13;<br> 牌費至：2005年3月</fontstyle></spanclass></p><p><spanclass><fontstyle>3系1.5大包圍賣相型  &#13;<br> 新車系中，以Mazda3最受後生仔歡迎，呢部重有埋SAP大包圍、LED尾燈、側鏡指揮燈、雨擋一應俱全，賣相重好型仔，1500cc半自動波，女仔都啱揸，牌費重有半年，諗得過。&#13;<br> &#13;<br> 當年車價：$164,800&#13;<br> 現售：$139,000&#13;<br> 製造年份：2003年&#13;<br> 首次登記：2004年&#13;<br> 行車里數：10,681公里&#13;<br> 牌費至：2005年1月</fontstyle></spanclass></p><p><spanclass><fontstyle>2系1.5最齊料  &#13;<br> Mazda2屬另一齊料之選，全車加裝原廠大包圍、桃木軚環、車板、中控台，側鏡指揮燈、雨擋、車身貼紙，想買架靚仔啲又唔想自己再畀錢整，呢架啱晒！&#13;<br> &#13;<br> 當年車價：$125,500&#13;<br> 現售：$109,900&#13;<br> 製造年份：2003年&#13;<br> 首次登記：2004年&#13;<br> 行車里數：2,395公里&#13;<br> 牌費至：2005年4月</fontstyle></spanclass></p><p><spanclass><fontstyle>Tribte3.0勁減6萬9  &#13;<br> 車齡雖然較老，但車價以其減得最多，車身雖然有少少唔起眼嘅花痕，但整體嚟講兩年車保養OK，電鍍側鏡、天窗、皮椅齊備，最大賣點係車尾箱可以擺放大件行李，實用性頗高。&#13;<br> &#13;<br> 當年車價：$199,000&#13;<br> 現售：$129,900&#13;<br> 製造年份：2001年&#13;<br> 首次登記：2002年&#13;<br> 行車里數：35,914公里&#13;<br> 牌費至：2004年10月</fontstyle></spanclass></p><p><spanclass><fontstyle>323系1.5唔使9萬  &#13;<br> 輪型格，323或者落後其他家族成員，但勝在經濟、實用性又夠強，適合普通房車、家庭車代步之用，一年車齡，保養得幾新淨，重附送埋SONY大面板六碟CD機，以二手價九萬有找嘅價格嚟講，可列入考慮範圍。&#13;<br> &#13;<br> 當年車價：$109,900&#13;<br> 現售：$89,900&#13;<br> 製造年份：2003年&#13;<br> 首次登記：2003年&#13;<br> 行車里數：13,242公里&#13;<br> 牌費至：2004年11月</fontstyle></spanclass></p></body></html>