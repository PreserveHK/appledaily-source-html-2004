<html><header><meta charset="utf-8"><title>　　悼金堯如好友不怕被批 - 李八方</title></header><body><h1>　　悼金堯如好友不怕被批 - 李八方</h1><p>人稱金老總嘅金堯如追思會年初三喺美國加州玫瑰岡墓園舉行，金老生前好友都不怕被批評，由北京及各地送上花圈及唁電，向佢老人家作最後致敬。&#13;<br> 當中包括人在大陸嘅新華社總社前副社長李普，其女兒李康梅打電話問過父親，佢話唔怕，所以代父將悼詞公開宣讀。而港人熟悉嘅許家屯、李子誦、張五常、羅孚、傅奇、石慧、張良棟都有送花圈。&#13;<br> 民運人士王丹專程由波士頓去參加追思會，佢相信未來中國政治改革嘅力量同埋轉型，新聞界最能發揮作用，金老雖然不在，還有胡績偉、還有李普，大陸新聞界嘅存在力量喺沙士期間就起咗作用。&#13;<br> 而另一位民運人士于浩成就形容金老嘅離去，係中國民運嘅重大損失，佢認為金老已盡了全力，死而無憾。于浩成重話相信喺不遠嘅將來，金老生前所說會成事實，就係「春天將降臨北京，降臨中國、民主自由凱歌響徹雲霄。」八方也但願如此，金老在天有靈，保佑中國人，一定平反六四。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>