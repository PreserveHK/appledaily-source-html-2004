<html><header><meta charset="utf-8"><title>　　金管局老外高層派利是　爽！ - 李八方</title></header><body><h1>　　金管局老外高層派利是　爽！ - 李八方</h1><p>首次在港過農曆年嘅金管局副總裁韋柏康，噚日喺世銀旗下IFC（國際金融公司）開嘅酒會上出現，八方問韋翁春節有否外遊，佢話農曆年間留港消費，又話自己都入鄉隨俗，向部門同事派利是。掌管銀行監理部、銀行政策部及銀行業拓展部嘅韋柏康，大大話話都有唔少下屬，所以佢笑說今年派利是都派咗唔少。其實，利是係講意頭，大家開心最緊要，佢咁識做，八方都要讚吓呢位老外係「goodboss」。&#13;<br> IFC揀年初五開幕，有舞獅助興，又請埋任志剛總裁剪綵，盤踞國金中心79樓嘅IFC，高聳入雲，難怪任總致辭時都話，新總部是否更有利IFC俯瞰整個亞洲區嘅鴻圖大計，值得討論。遊覽新址時，任總不忘同IFC地區董事Hamid交流喺如此高樓層觀賞煙花嘅心得，話居高臨下，煙花猶如在眼前綻開，真係諗吓都知壯觀。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>