<html><header><meta charset="utf-8"><title>　　周文耀派利是分三場 - 李八方</title></header><body><h1>　　周文耀派利是分三場 - 李八方</h1><p>周文耀重返交易所，再以港交所行政總裁身份，喺農曆新年開市日向出市代表大派利是。呢位旺財總裁，上任大半年，港交所股價已翻兩番，個市又大旺，證券界生番晒，照計佢封利是一定唔嘢小。但由於噚日並非開工好日，原先已人數減半嘅交易大堂，場面更加清靜，即使周文耀向出市代表拜年，都唔見佢哋歡呼回應。&#13;<br> 八方聽聞，周總裁只預備二百幾封利是，每封二十大元，好快就派完。&#13;<br> 至於周總裁長嘅新年致辭，除咗祝今年百業興旺、大家財運亨通、心想事成、龍馬精神、身體健康外，重加插咗少少回顧與展望。跟住佢代表港交所向在場記者派利是，喺之後嘅港交所傳媒新春飯局，周總裁又再度派利是，但係就換咗係佢老兄舊公司滙豐嘅利是封，據講此乃其私伙利是，之不過，所有利是都係每封二十元，志在大家開心。&#13;<br> （圖〉港交所行政總裁周文耀向記者大派利是，每封廿皮。程志遠攝&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>