<html><header><meta charset="utf-8"><title>摩記超抵玩影相手機</title></header><body><h1>摩記超抵玩影相手機</h1><p>影相手機價錢愈做愈平，唔單止係細廠專利，就連大廠都要分一杯羹。最新低價就由Motorola嘅C550造出，開價$1,380就已經內置30萬像素影相鏡頭，花多少少錢都可以影高質素相片。加埋4倍數碼變焦效果，咁嘅價錢喺影相手機級別真係非常超值，相信有一定叫座力。&#13;<br>不過可能成本問題，C550屏幕只用上4,096色，若果用手機睇相，就未能完全Show盡30萬像素鏡頭嘅好處，惟有Send去電腦再慢慢睇，先可以感受高質素相片嘅威力。C550繼續C系列細機身傳統，100mm長都幾啱手形，就算女仔用家拎上手，亦都唔覺太大部。&#13;<br>&#13;<br>記者、攝影：劉耀祥</p><p><b> PROFILE</b> &#13;<br> 制式：GSM900/1800雙頻&#13;<br> 屏幕：4,096色?96×65解像度&#13;<br> 鏡頭：30萬像素（4倍變焦）&#13;<br> 功能：JAVA、MMS、GPRS、32和弦&#13;<br> 備用時間：120-240小時&#13;<br> 通話時間：200-360分鐘&#13;<br> 體積：100×44×22mm&#13;<br> 重量：92g&#13;<br> &#13;<br> Motorola&#13;<br> 查詢電話：25063888</p></body></html>