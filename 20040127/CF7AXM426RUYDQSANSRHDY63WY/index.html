<html><header><meta charset="utf-8"><title>喃喃自語「知唔知死咗好多人」<br>藍潔瑛睇精神科留院觀察</title></header><body><h1>喃喃自語「知唔知死咗好多人」<br>藍潔瑛睇精神科留院觀察</h1><p>藍潔瑛昨日在胞姊及藝人邵音音、杜挺豪等陪同下，前往東區醫院的精神科門診部診症，雖然藍潔瑛多次重複說：「你知唔知死好多人呀？」幸她主動向院方要求留院。</p><p>藍潔瑛自日前疑在其西貢打壕墩村寓所內企圖自殺後，連日來她的情緒仍未穩定下來，幸而昨天她終在胞姊、邵音音及杜挺豪陪同下，到柴灣東區醫院接受精神科治療，但其間藍潔瑛卻偶有胡言亂語，多次在醫院內重複說：「你知唔知死好多人呀？」<br> &#13;<br> <spanclass>以手遮眼怕受傷 &#13;<br> 昨午十二時許，藍潔瑛的胞姊與一男士，曾前往藍潔瑛的住所，藍姐探望妹妹後，於一時許先行離去。而未幾邵音音則與另一名男子坐車到達，至近三時，邵音音便載同藍潔瑛到清水灣接杜挺豪，一行三人再開車往東區醫院。&#13;<br> 藍潔瑛到埗後，其姊亦告出現，有醫護人員先着藍潔瑛戴上口罩，當她行經院外的便利店時，她卻以手遮眼，並喃喃說：「我想戴太陽眼鏡呀，你哋可唔可以唔好影呀？你哋知唔知咁樣會對我隻眼造成好大傷害㗎！」&#13;<br> 此時有記者關掉閃燈拍照，但藍潔瑛忽然怒不可遏，作勢衝前似有動作，該記者即時向她道歉，藍潔瑛則咆哮道：「唔好意思！你知唔知死咗好多人呀？」杜挺豪及邵音音見狀便對她好言安慰，藍潔瑛仍餘怒未消說：「佢哋有心㗎，要影實影到嘅，鍾意就嚟我屋企行嚟行去，死咗好多人，你哋知唔知呀！」&#13;<br> 當她走進𨋢內時，在場記者已跟她保持距離，但𨋢門竟無法關上，藍潔瑛說：「連部𨋢都壞埋啦，你哋行開啲啦。」她又對着揸𨋢的職員說：「太多電子嘢啦。」</spanclass></p><p><spanclass>主動求留院觀察 &#13;<br> 藍潔瑛乘升降機到七樓精神科門診部後，有名女病人對記者表示已有一名男醫生為藍潔瑛睇症，她說：「佢（藍潔瑛）好亂，都唔知自己做緊乜。」&#13;<br> 直至四時許，藍姐及杜挺豪等乘坐的士離院到達柴灣地鐵站，杜挺豪向記者表示藍潔瑛已自行提出留院觀察，他說：「佢𠵱家嘅情緒都OK，其實係佢今朝主動打畀大姐明（林建明）同我哋，話想去睇醫生，之前好多人勸佢去醫院都冇去，佢重主動要求留院㖭。」<br> &#13;<br> <spanclass>拒食藥病情反覆 &#13;<br> 此外，林建明昨日接受商台訪問，問到藍潔瑛的病情？她說：「其實係因為佢唔肯食藥，所以病情先咁反覆，佢𠵱家病情會係差啲，可能會有幻覺，但如果佢一直肯食藥就會冇事。」&#13;<br> 採訪、攝影：李珮洳、卓寶花</spanclass></spanclass></p></body></html>