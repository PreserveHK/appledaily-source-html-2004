<html><header><meta charset="utf-8"><title>精明消費：<br>玩具開倉日本絕版鐵人28重見天日</title></header><body><h1>精明消費：<br>玩具開倉日本絕版鐵人28重見天日</h1><p>以「限量版」為噱頭賣點之產品近年可謂氾濫，但對炒家或玩家來說，絕版玩具的價值仍遠超限量版。不過今日卻有人以「人取我棄」嘅反邏輯思維搞個玩具開倉，絕迹多時嘅日本版鐵人28大膠，唔托價之餘反以三折發售，連同其他有價有市之玩具一併狂減。咁特別就認真要睇吓啦！&#13;<br>&#13;<br>記者：張銘恩　攝影：蔡鴻雯</p><p><b> 絕版日貨補倉吉時</b> &#13;<br> <spanclass><fontstyle>鐵人28大膠  &#13;<br> 1998年出品的日本版鐵人28大膠，足足有1呎半高，雙手可活動擺出威武姿勢，當年日本都要買$800，近年已經在玩物界銷聲匿迹，𠵱家重出江湖低價發售，絕對是玩具收藏家之福。&#13;<br> 開倉價：$249&#13;<br> 原價：$800</fontstyle></spanclass></p><p><spanclass><fontstyle>惡魔人重合金  &#13;<br> 日版合金惡魔人，買隻普通版重送埋藍色特別版，墜手之餘而且關節靈活性高，扭成高難度動作都企得穩，掂！有青身及藍身兩款，齋睇顏色就知道「好人有限」。&#13;<br> 開倉價：$69/對&#13;<br> 原價：$498/對</fontstyle></spanclass></p><p><spanclass><fontstyle>鹹蛋超人豆豆公仔  &#13;<br> 一套有十隻的鹹蛋超人豆袋毛公仔，Q版怪獸隻隻都其貌不揚，但出奇地搞鬼可愛，好啱放喺車頭排排坐。&#13;<br> 開倉價：$199/套&#13;<br> 原價：$500/套</fontstyle></spanclass></p><p><spanclass><fontstyle>超人佳亞手辦模型  &#13;<br> 身高有1呎高的佳亞手辦，樹脂用料夠手感兼且上色精細，企埋喺地台上登時四正有型，最啱放喺電腦螢光幕上面，夠晒威風。</fontstyle></spanclass></p><p>開倉價：$249&#13;<br> 原價：$600</p><p><b> 女生玩物&#13;<br> 首選15蚊Kitty</b> 　&#13;<br> <spanclass><fontstyle>Kitty頭舖頭仔  &#13;<br> 唔少小朋友嘅童年都離不開玩煮飯仔嘅階段，𠵱家想重溫舊夢幾十蚊就得，Kitty姐姐做老闆娘開咗間雜貨舖仔，行過見累可以坐低飲罐汽水、食件餅，各位賞面嘛？&#13;<br> 開倉價：$15/個&#13;<br> 原價：$40/個</fontstyle></spanclass></p><p><spanclass><fontstyle>HelloKitty收銀機  &#13;<br> 做老闆點少得一部收銀機？食物雜貨同埋散紙碎銀全部都有HelloKitty個靚樣，收咗都唔捨得用！&#13;<br> 開倉價：$15&#13;<br> 原價：$40</fontstyle></spanclass></p><p><spanclass><fontstyle>口擘擘叮噹  &#13;<br> 多啦A夢個名一啲都唔可愛，都係叫番「叮噹」夠親切啲！呢款叮噹模型公仔有四款不同造型設計，每隻均有特別機關，好似腳底有轆，行走時會口擘擘咁，又有能飛數十哩的竹蜻蜓造型，盞鬼！&#13;<br> 開倉價：$49/四隻&#13;<br> 原價：$99/四隻</fontstyle></spanclass></p><p><spanclass><fontstyle>迷你Jenny擺Pose王  &#13;<br> 自從大頭B女竄紅後，Jenny的二奶命可謂苦不堪言，今次惟有自貶身價為求覓得好歸宿。6吋高Jenny鐵線支架，外包着彈性軟膠，能屈能伸，可擺出數十個難度極高的Pose，好睇好玩重好抵。&#13;<br> 開倉價：$20/個&#13;<br> 原價：$60/個</fontstyle></spanclass></p><p><b> 5蚊特賣區&#13;<br> 果子盒砌景一流</b> &#13;<br> 今次嘅特賣場內，有一批5蚊的特區值得一摷，因為有多款果子由原本的$25至$35一盒，「大割引」$5任你執，平平哋買一大堆就可以砌番個宏偉嘅大情景喇！&#13;<br> &#13;<br> <spanclass><fontstyle>子母動物果子  &#13;<br> 勁多Fan屎嘅動物果子都有，子母系列全部又係$5，繼續擴建你嘅動物王國啦！</fontstyle></spanclass></p><p><spanclass><fontstyle>扮鬼扮馬動物家族  &#13;<br> 絨面造型有點似森林家族，熊仔兔仔角色多多，$5買件衫仔都唔止啦！</fontstyle></spanclass></p><p><b> 鳳凰合體率先上場</b> &#13;<br> 近月甚得小孩寵愛嘅百獸王卡通人物，「未上市」的鳳凰合體喺香港重未有行貨，不過店主已經率先由日本極速運到，一套三盒分別為鳳凰獸、鹿獸及犀牛獸。&#13;<br> 開倉價：$49/三盒&#13;<br> 原價：$89/三盒&#13;<br> &#13;<br> 開倉資料：&#13;<br> 日期：即日起至2月1日&#13;<br> 營業時間：12:00nn-9:00pm&#13;<br> 地點：旺角信和中心13樓1302B室&#13;<br> 電話：60122055&#13;<br> 備註：只收現金</p></body></html>