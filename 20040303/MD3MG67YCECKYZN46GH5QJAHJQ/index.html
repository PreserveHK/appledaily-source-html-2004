<html><header><meta charset="utf-8"><title>ST60全屏幕睇片</title></header><body><h1>ST60全屏幕睇片</h1><p>影相拍片手機周街都係，想令人有印象，靠外形之外，功能亦相當重要。西門子新機ST60就內置30萬像素鏡頭，影相拍片一樣冇問題之餘，最特別就係拍片後重播可以橫度全屏幕重播，通常此類功能只會出現於Smartphone手機之上，一般拍片手機就比較少見。而ST60其他功能亦十分齊全，JAVA、MMS、40和弦、6萬5色彩芒全方部有齊。而ST60外形似乎熟口熟面，皆因上年曾經有隻ST55水貨到港，所以ST60就可謂ST55的升級版。而今次ST60乃屬香港行貨，總比水貨來得較有保障，可惜今次香港西門子只引入ST60英文版本，亦暫時未有意思推出中文版，對香港用家就較為不便，不過以$2,780售價，比起好多不知名機種相信更有保證，預計今個星期就會見街。&#13;<br>&#13;<br>記者、攝影：劉耀祥</p><p><b> PROFILE</b> &#13;<br> 制式：GSM900/1800雙頻&#13;<br> 顯示器：65,000色/120×160像素&#13;<br> 鏡頭：30萬像素&#13;<br> 功能：Java、MMS、40和弦、GPRS&#13;<br> 備用時間：140小時&#13;<br> 通話時間：2.5小時&#13;<br> 體積：98.5×47.26×19.33mm&#13;<br> 重量：87g&#13;<br> 查詢：28611118（西門子）</p></body></html>