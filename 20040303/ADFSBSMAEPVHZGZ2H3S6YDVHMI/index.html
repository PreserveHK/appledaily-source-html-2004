<html><header><meta charset="utf-8"><title>奧迪S4Cabriolet車廂跑車化</title></header><body><h1>奧迪S4Cabriolet車廂跑車化</h1><p>如果大家有留意德國奧迪汽車嘅動態，相信都知道佢哋會為旗下S4車系，推出了Cabriolet開篷版本，與其他S系列型號一樣，全新S4Cabriolet嘅造型不但有齊Xenon頭燈，同埋頭泵把上嘅大型入風口，佢嗰個軟篷頂開關亦甚為容易，只需輕按設於車內嘅控制鍵，便可於30秒內完成整個過程，全不假於人手。&#13;<br>&#13;<br>記者：鄭達基</p><p><spanclass><fontstyle>桶形跑車椅十足承托力  &#13;<br> 就打開車門所見，新車車廂鋪排望落好有一份跑車氣息，除前排一雙桶形跑車椅，能予人十足承托力外，刻有S系列徽章嘅三幅式真皮跑車軚環、經過特別設計嘅表板鋪排，中控台更有齊原廠高級音響及恒溫冷氣，稱得上係一應俱全。廠方響新車上加入多個安全氣袋之餘，更特別將車架結構強化，務求可為車上乘客帶來更高保護。</fontstyle></spanclass></p><p><spanclass><fontstyle>4.2V8偈輸出強  &#13;<br> 新車改用一台屬自然吸氣設計嘅4.2公升V8偈作核心，輸出充裕唔在講，最重要係比Turbo引擎來得更可靠及輸出更順暢，匹配一套6前速手波或6前速Tiptronic半自動波，性能表現倍見強勁突出。與此同時，新車除有剛強底盤作配搭外，重有一套Quattro恒式四驅系統及18吋高性能輪胎組合輔助，行車循迹性亦相對提高。&#13;<br> &#13;<br> <b> 奧迪S4Cabriolet小檔案</b> &#13;<br> 引擎：4163ccV8DOHC&#13;<br> 馬力：344ps/7000rpm&#13;<br> 扭力：41.8kgm/3500rpm&#13;<br> 尺碼：4573×1778×1391mm&#13;<br> 軸距：2654mm；車重：1895kg&#13;<br> 0-100公里：6.2秒（半自動波版）；極速：250km/h（有限制）</fontstyle></spanclass></p></body></html>