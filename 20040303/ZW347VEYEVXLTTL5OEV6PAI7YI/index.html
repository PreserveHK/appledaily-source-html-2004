<html><header><meta charset="utf-8"><title>二手筍盤Mazda2新車一樣</title></header><body><h1>二手筍盤Mazda2新車一樣</h1><p>萬事得汽車於上周日舉行嘅優質經理車車展，反應甚佳；有見及此，今日我再為大家帶來五部優質萬事得二手車，其中一部屬陳列車嘅Mazda21.5，以及裝有全車原廠包圍嘅Mazda62.3四門版就最值得推介。&#13;<br>&#13;<br>記者：SalesWong　攝影：梁翠妍&#13;<br>車輛提供：萬事得汽車（27149105）</p><p><b> Mazda21.5</b> &#13;<br> 行車里數1,000km&#13;<br> 抵買指數：★★★★★&#13;<br> 二手叫價：$113,900&#13;<br> 當年車價：$119,000&#13;<br> 點解咁抵：&#13;<br> 若要數今回二手車推介中至抵買嘅車款，相信非呢部2003年製造、但未曾在港登記出牌嘅Mazda21.5型號莫屬喇！行車里數低係賣點之餘，佢所採用嘅一台1.5公升偈，慳油兼好力，匹配埋車上多項豪華配備，絕對值得推介。</p><p><b> Mazda21.5檔案</b> &#13;<br> 引擎容積：1498cc&#13;<br> 傳動：自動波　顏色：藍&#13;<br> 製造年份：2003年&#13;<br> 首次登記年份：未曾在港登記出牌&#13;<br> 牌費：未曾在港登記出牌&#13;<br> 行車里數：1,000km&#13;<br> &#13;<br> <b> Mazda62.3</b> &#13;<br> 牌費至明年3月&#13;<br> 抵買指數：★★★★★&#13;<br> 二手叫價：$189,900&#13;<br> 當年車價：$228,075</p><p>點解咁抵：&#13;<br> 突破傳統、以極具動感造型示人嘅萬事得Mazda6，可算係年輕車迷至愛車款之一，除外形獨特吸引外，車廂鋪排及性能表現亦見不俗！這部2003年車不但有頗佳保養，重有一身動感包圍配置，而且牌費去到明年3月，玩得過！</p><p><b> Mazda62.3檔案</b> &#13;<br> 引擎容積：2261cc&#13;<br> 傳動：自動波&#13;<br> 顏色：綠&#13;<br> 製造年份：2003年&#13;<br> 首次登記年份：2004年&#13;<br> 牌費：2005年2月&#13;<br> 行車里數：4,000km</p><p><b> 323</b> &#13;<br> 家庭車9成新&#13;<br> 抵買指數：★★★★&#13;<br> 二手叫價：$98,900&#13;<br> 當年車價：$128,900&#13;<br> 點解咁抵：&#13;<br> 雖然已被全新Mazda3車系取代，但萬事得323仍屬至抵揸嘅家庭房車，就好似呢部2003年車咁，外觀及車廂皆有近九成九新，設備配搭又齊全，當然唔少得一台慳油又好力嘅1.5公升偈作骨幹，啱晒想買部家庭車代步嘅你！</p><p><b> 323檔案</b> &#13;<br> 引擎容積：1498cc&#13;<br> 傳動：自動波&#13;<br> 顏色：藍&#13;<br> 製造年份：2003年&#13;<br> 首次登記年份：2003年&#13;<br> 牌費：2004年8月&#13;<br> 行車里數：9,000km</p><p><b> Tribute3.0</b> &#13;<br> 內櫳闊落&#13;<br> 抵買指數：★★★&#13;<br> 二手叫價：$139,900&#13;<br> 當年車價：$209,900&#13;<br> 點解咁抵：&#13;<br> 以CitySUV形象示人嘅萬事得Tribute，自推出以來即惹來不少車迷注視，就連二手市場亦有相近情況；目下呢部2001年車內外保養甚佳，加上齊全車廂設備，以唔到14萬嘅二手叫價睇嚟，可謂十分超值。</p><p><b> Tribute3.0檔案</b> &#13;<br> 引擎容積：2967cc&#13;<br> 傳動：自動波&#13;<br> 顏色：藍&#13;<br> 製造年份：2001年&#13;<br> 首次登記年份：2002年&#13;<br> 牌費：2004年9月&#13;<br> 行車里數：29,000km&#13;<br> &#13;<br> <b> Mazda21.3</b> &#13;<br> 稍嫌里數高&#13;<br> 抵買指數：★★★★&#13;<br> 二手叫價：$63,000&#13;<br> 當年車價：$89,900&#13;<br> 點解咁抵：&#13;<br> 走掀背小車路線嘅Mazda2，除有上述一部屬頂級版本嘅1.5公升型號外，另外重有一部配用1.3公升偈及手波嘅型號畀你揀；此車有頗佳保養，內外與新車沒有兩樣，加埋鮮豔車身色調配襯，望落真係好吸引，但略嫌行車里數稍高。</p><p><b> Mazda21.3檔案</b> &#13;<br> 引擎容積：1348cc&#13;<br> 傳動：手波　顏色：綠&#13;<br> 製造年份：2002年&#13;<br> 首次登記年份：2003年&#13;<br> 牌費：已過期&#13;<br> 行車里數：29,000km</p></body></html>