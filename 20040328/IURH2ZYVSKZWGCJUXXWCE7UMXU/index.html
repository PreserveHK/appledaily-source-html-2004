<html><header><meta charset="utf-8"><title>　　伍沾德受歧視創美心 - 李八方</title></header><body><h1>　　伍沾德受歧視創美心 - 李八方</h1><p>香港飲食大王——美心集團主席伍沾德早前接受訪問，今日會喺港台一台晏晝兩點播。佢話佢同哥哥伍舜德五六年創辦美心之前，一直搞開電影。傳言佢哋食西餐時受到歧視，所以去搞餐廳。洋名Jimmy嘅伍沾德喺訪問時承認確有此事。&#13;<br> 佢話，最初做戲院生意，同好多明星、製片或銀行做嘢，經常招呼佢哋食西餐。佢話，香港大酒店係中環食西餐嘅好地方，但五三年便結業，於是佢哋轉咗去一間由猶太人經營嘅正宗法國西餐廳。&#13;<br> 間餐廳每次訂枱都係安排伍氏兄弟坐喺牆角近洗手間嘅枱，甚至行政局首席嚟幫襯，都係畀嗰張枱。老闆解釋係中國人唔飲酒，而外國人飲。佢話老闆唔明白中國人請客，叫嘅係最好最貴嘅酒，比外國人重多，但老闆仍堅持。於是佢哋就決心搞一間中國人搞嘅西餐廳。<br> &#13;<br> <spanclass>鄧小平一語定局 &#13;<br> 佢又提到，七九年經新華社穿針引線，做民航配餐，但係簽咗三次合同，都因為當時國內未有中外合資，所以無人肯答應。新華社同北京民航局傾咗好耐，情況愈來愈緊張，因為已經係七九年七月，而八○年五月中美就開始直航。&#13;<br> 結果民航局局長見鄧小平，鄧只問「那個伍先生是否懂得做麵包？」民航局局長說：「他在香港有十來二十家西餐廳，應該懂得做麵包的」，鄧小平答：「他懂就讓他做吧。」&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>