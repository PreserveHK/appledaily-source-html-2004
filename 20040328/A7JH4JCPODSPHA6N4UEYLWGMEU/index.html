<html><header><meta charset="utf-8"><title>雷諾MeganeRenaultSport　快跑！</title></header><body><h1>雷諾MeganeRenaultSport　快跑！</h1><p>新款雷諾Megane自推出以來，一直成為車迷追捧對象，相信新加入嘅RenaultSport高性能版本，勢必惹來一陣哄動。&#13;<br>&#13;<br>記者：鄭達基</p><p><spanclass><fontstyle>備有三?五門選擇  &#13;<br> 先從賣相講起，廠方特別為用家提供有三門及五門版供選擇之餘，車頭泵把更用上跑車化設計同埋大型生風導入口，襯以四輪18吋跑車合金胎軨，車尾定翼及中置雙出式尾喉配搭，完全跑車韻味。車廂亦然，除與原裝版本一樣來得空間寬敞闊落外，一雙接近跑桶的前排座椅坐得更貼服舒適，當然唔少得重有一套跑車化嘅鋁合金腳踏啦！</fontstyle></spanclass></p><p><spanclass><fontstyle>極速達236km/h  &#13;<br> 新車用上一台2.0公升Turbo偈作動力核心，馬力及扭力輸出分別係225ps/5500rpm同埋30.6kgm/3000rpm，匹配一套Close-ratio嘅6前速手動波箱，起步加速反應敏捷有勁，0至100公里僅為6.5秒，而極速更可高達236km/h咁快㖭！&#13;<br> 經強化改良嘅懸掛系統加四輪18吋高性能輪胎，循迹性予人十足信心，加上高效能透氣煞車碟及Brembo四活塞制動卡鉗（前輪）所組成嘅制動系統，就算要緊急煞車都無有怕。</fontstyle></spanclass></p></body></html>