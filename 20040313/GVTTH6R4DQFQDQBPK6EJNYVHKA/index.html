<html><header><meta charset="utf-8"><title>平民版NB575激似貴族Stussy版580</title></header><body><h1>平民版NB575激似貴族Stussy版580</h1><p>Stussy版的MT580頻頻亮相潮流雜誌早已司空見慣，之不過近日連「無記」專講優質生活的消閒節目也落力介紹，就實屬創舉。今日炒價去到$3,699的580的確嚇壞唔少人，不過日版NB不遺餘力，當中更研製了一對與前者形神俱似的泥色X墨綠版的Trail575，開盤價為$899，比貴族版足足平了$2,800！&#13;<br>記者：陳嘉文&#13;<br>攝影：陳陶鈞</p><p><spanclass><fontstyle>波鞋街水貨佬專攻NB！  &#13;<br> 在潮界，坐穩第一把交椅是Nike，然而NB愈戰愈勇卻是不爭的事實。旺角波鞋街一帶，更有唔少水貨店專攻NB，其廚窗Display竟盡是NB。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>575DetailsCheckItOut：  </fontstyle></spanclass></p><p><spanclass><fontstyle>平民575vs貴族580  &#13;<br> (上圖為580下圖為575)&#13;<br> 04眾三款575之中，以呢對泥色×墨綠版最絕！擺明車馬搶貴族Stussy版580的生意，其顏色配襯更完全依足後者而作，但價位卻平足幾條街！</fontstyle></spanclass></p><p><spanclass><fontstyle>Stussy版MT580因乜咁好炒？  &#13;<br> 在「無記」節目裏就係介紹呢對炒價$3,699的海鮮鞋。當今美、日兩大潮流皇牌，Stussy夥拍realmadHECTIC攜手合作的NBMT580，可能是波鞋史上至潮的夢幻組合。事緣事發日是03年4月28日，日本全國30多間Stussy店與HECTIC店正式發售，不消一粒鐘即宣布賣清！同日，東洋水貨舖收到風即吊高嚟賣，將原價$1,000幾的波鞋抬高至$2,000至$2,800不等；不過呢個價重未夠狼死，因為eBay竟有闊佬以超公價$3,300接貨！而本地水貨佬聞風色變，到貨當日不停換牌，由開盤$2,800改到$3,000；兩個鐘頭後再改掛$3,599，打破埋網上闊佬紀錄！</fontstyle></spanclass></p><p><spanclass><fontstyle>一周至潮NB攻略  &#13;<br> 3月美版NB576發圍！ColourSeires油皮大攻勢！&#13;<br> 哥哥張國榮在生前、影帝梁朝偉都係NB576(啡油皮版)超級Fans；而在97年，一對美製啡油皮576更炒至二千銀一對，到今日須有回吐但依然企硬$1,599，足見其江湖地位。04再戰江湖玩ColourSeires；而東洋方面，近期動作多多的潮店MITA更推出別注版428N。</fontstyle></spanclass></p><p>&#13;<br> &#13;<br> &#13;<br> <b> 售賣點：</b> &#13;<br> (a)　ChicagoSports(23981267)旺角奶路臣街17號B地下&#13;<br> &#13;<br> (b)　HotChannel(23844782)旺角瓊華中心3樓311舖&#13;<br> &#13;<br> (c)　Legend(27812845)旺角瓊華中心3樓312舖</p></body></html>