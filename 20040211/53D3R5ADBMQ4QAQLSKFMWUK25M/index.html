<html><header><meta charset="utf-8"><title>搶先測試東芝4吋大芒PPC超高解像度</title></header><body><h1>搶先測試東芝4吋大芒PPC超高解像度</h1><p>現時生產PocketPC電子手帳的廠商眾多，之不過很奇怪地，大家都不約而同的將畫面解像度堅守於320×240級別。相對Palm方面由160×160開始，直至今時今日320×480，Palm方面對畫面解像度似乎更為積極進取。不過這個規定終於由東芝新PPC打破，新機e800畫面解像度大幅提升至640×480（VGA），而且加入WiFi、雙插槽等設備，雄心壯志爭奪PPC王者寶座！&#13;<br>&#13;<br>記者：劉耀祥　攝影：陳偉強&#13;<br>ImageGirl：Kendy（CoolFactory）</p><p><spanclass><fontstyle>PROFILE  &#13;<br> 作業系統：WindowsMobile2003&#13;<br> 顯示器：4吋（最高解像度640×480）&#13;<br> 記憶體：128MBRAM＋32MB快閃記憶體&#13;<br> 儲存裝置：SD、CF&#13;<br> 附加功能：WiFi、錄音&#13;<br> 體積：135×77×16.7mm&#13;<br> 重量：198g&#13;<br> &#13;<br> 其士（商業系統）&#13;<br> 查詢電話：29533555</fontstyle></spanclass></p><p>東芝生產的PocketPC機種，自e550開始，已經率先配上大尺寸顯示器，不過由於解像度未有相對提高，只維持喺320×240，所以效果只係一般。而今次e800更上一層樓用上4吋大顯示器，不過效果就截然不同，全賴其640×480高解像度，顯示效果就等於家中電腦由640×480走進1,024×768世界一樣，所有圖像及文字變得十分精細，未睇慣的確要「矇」起對眼嚟睇。</p><p><spanclass><fontstyle>頭髮5秒變番好  &#13;<br> 而e800的高解像度畫面並唔係一開機就有，需要用家自行設定，之後再重新啟動就搞掂。不過640×480解像度並非全部軟件都受得起，機內支援嘅就有內置4個「ClearVue」程式，包括《Document》、《Worksheet》（Excel）、《Presentation》及《Photo》，當中最直接受惠嘅首推《Worksheet》及《Photo》，雖然於320×240解像度下都用得到，但係當換成640×480之後，Worksheet足足睇多一倍都唔止，而《Photo》就明顯精細得多，人像相之前起「格」嘅頭髮都變得柔順得多，真係「唔使5日變番好。」</fontstyle></spanclass></p><p>■轉成640×480後，預覽圖片數量有成四倍！</p><p><spanclass><fontstyle>藍色高檔PPC  &#13;<br> 通常高階PDA都會以一身「銀衣」見人，貪其感覺夠Cyber夠專業，之但係e800就一身「藍衣」迎人，相信係針對想要高規格機種的用家。可能e800內置4吋大顯示器關係，令到體積都有番咁上下，初拎上手都覺得e800幾大部，似乎比筆者肥大肉厚的手掌更有份量，不過一切只係出於「感覺」，其實e800實際體積只係135×77×16mm左右，即係比TungstenT打開之後大少少，不過198g嘅重量就相信較為適合男用家。</fontstyle></spanclass></p><p><br> &#13;<br> <spanclass><fontstyle>超大160MB記憶體  &#13;<br> 講e800個顯示器都已經夠超班，就算其他硬件規格都唔失禮，首先記憶體就已經內置128MBRam，再加埋32MB可用NAND快閃記憶體，總共有160MB空間供用家發揮，加埋內置SD/CF雙插槽，真係多多Software都裝得落。其實東芝共有兩款e800，分別內置藍芽及WiFi功能，而今次於香港發售嘅e800，就係內置WiFi型號，藍芽玩家就可能有點失望，而且PocketIE未支援640×480解像度顯示，睇網頁就要拉多兩吓。又要讀卡又要WiFi，處理器點都唔慢得，e800就用上400MHz處理器，配合1320mAh可換式電池，絕對有心有力。</fontstyle></spanclass></p><p><br> &#13;<br> <spanclass><fontstyle>新機四圍Look  </fontstyle></spanclass></p></body></html>