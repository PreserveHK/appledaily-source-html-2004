<html><header><meta charset="utf-8"><title>　　搖擺自戀狂 - 李八方</title></header><body><h1>　　搖擺自戀狂 - 李八方</h1><p>立法會開壇審沙士慘案，唔經唔覺已經查咗好多個上下午，人命關天，大家都唔敢怠慢，不過據八方嘅同行講，有時都真係幾悶㗎，咁唔怪得童心未泯、鍾意玩蟈蟈嘅飛天朱噚日朝喺議事堂問咗一條問題之後，就開始搞電腦玩自影。&#13;<br> 朱幼麟唔知係有小小自戀狂，抑話想試吓部電腦掂唔掂，猛喺個位左搖右擺，直至電腦上嘅畫面（圖）好睇為止先至肯停。凌樹輝攝&#13;<br> （圖）嘩，又幾靚仔噃！設計對白&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>