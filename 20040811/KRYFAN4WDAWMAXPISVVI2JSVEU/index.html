<html><header><meta charset="utf-8"><title>AIWA全球最薄硬碟MP3機</title></header><body><h1>AIWA全球最薄硬碟MP3機</h1><p>近期硬碟型MP3機係威係勢，一大堆廠商爭住開發新產品，連有點與世無爭味道嘅AIWA，都宣布推出旗下首部硬碟型MP3機。要一鳴驚人，AIWA當然唔會以為齋玩款就吸引到買家，一出手就係全球最薄兼最輕機種。&#13;<br>記者：徐影龍</p><p>AIWA呢部HZ-WS2000，最大賣點係全球最薄、最輕硬碟型MP3機，讀者從附圖中已可睇到，機面嘅面積約莫只等如一張卡片般大小，10.6mm厚度已屬硬碟型MP3機嘅纖薄極限，加上金屬機殼及悉心配置嘅按掣，成部機拎上手真係好吸引。雖然主機不設屏幕顯示，不過跟機嘅線控有足以顯示四行資料嘅藍光屏幕，加埋SONY自豪嘅JogDial掣，操控更為得心應手。</p><p><spanclass><fontstyle>防震功能陪做運動  &#13;<br> 機內配置1.5GBMicroDrive微型硬碟，雖然唔支援SONY近期力谷嘅ATRAC3plus格式，不過以標準4MB一首MP3計，已可儲存約375首歌，差不多等同三十幾隻唱片專輯，真係有排先聽得晒。值得一提係有四首歌空間嘅緩衝時間，帶埋佢做運動都唔怕。HZ-WS2000以USB2.0作傳輸介面，透過附送嘅專用軟件，由錄歌到抄歌都一手包辦，毋須周圍搵軟件咁麻煩。&#13;<br> &#13;<br> HZ-WS2000$2,380&#13;<br> 體積：約91×56×10.6mm&#13;<br> 重量：約70克（連電池）&#13;<br> &#13;<br> AIWA客戶熱線　（34033268）</fontstyle></spanclass></p></body></html>