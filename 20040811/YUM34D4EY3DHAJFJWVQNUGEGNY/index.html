<html><header><meta charset="utf-8"><title>　　職工盟網上廣告有創意 - 李八方</title></header><body><h1>　　職工盟網上廣告有創意 - 李八方</h1><p>雖然香港選舉法例規定唔畀候選人賣電視廣告，但職工盟都搵咗班演藝學院嘅學生幫手，拍咗兩個競選廣告喺網上播放，其中一套請咗電影《三更》嘅童星擔正主角，另一套就由李卓人嘅靚仔助理粉墨登場，八方睇咗都覺得幾有創意。&#13;<br> 兩個廣告都係借老董過橋，由一個貌似老董嘅人擔任主角。第一個寸老董搞到經濟衰晒都賴死唔走，另一個就借老董連講三日「早晨」，反映打工仔工時過長嘅問題，所以為咗香港、為咗打工仔，一定要選職工盟喎。&#13;<br> 職工盟友好話，佢哋特登唔畀候選人出鏡，淨係sell啲重要政治議題，雖然未必一睇就明，唔同人有唔同理解，但可以畀大家諗吓，相信大家睇完，都會覺得好想掃走老董，因為佢做錯事都唔走。&#13;<br> 兩套宣傳片嘅網址分別係<ahref http:>www.labour.org.hk/video/goodmorning.wmv 及<ahref http:>www.labour.org.hk/video/thunder.wmv 。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></ahref></ahref></p></body></html>