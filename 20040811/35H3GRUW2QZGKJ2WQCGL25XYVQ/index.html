<html><header><meta charset="utf-8"><title>數碼影音：<br>KonicaMinolta拉闊DCZ3長距廣角兼備</title></header><body><h1>數碼影音：<br>KonicaMinolta拉闊DCZ3長距廣角兼備</h1><p>自KonicaMinolta合併後，新機總令人有驚喜，高階機DiMAGEA2已經贏得唔少Pro友歡心，中檔級別亦有部DiMAGEZ2坐鎮，以平價及10倍光學變焦鏡頭為賣點。其後繼機Z3日前亦都粉墨登場，鏡頭進一步提升至12倍光學變焦，兼且注入CCD位移防震系統，影相唔怕鬆郁矇，但係價錢就令人心郁，開價亦只係$3,480！&#13;<br>記者：劉耀祥&#13;<br>攝影：陳偉強&#13;<br>ImageGirl：Dicky</p><p>細機身搭支長鏡已經係中階數碼相機嘅新標準，情況就等於當年菲林儍瓜相機，支鏡愈玩愈長。而KonicaMinolta新機DiMAGEZ3就更加用上一支12倍光學變焦鏡頭（相等於35mm相機的420mm），比起好多專業級機種更勝一籌。</p><p><spanclass><fontstyle>新鏡更長更Wide  &#13;<br> 擁有12倍光學變焦的DiMAGEZ3，乃目前KonicaMinolta旗下最長距光學變焦機種。採用GT光學技術，開盡12倍光學變焦，效果依然清晰。新鏡夠長之外，廣角亦達至5.83mm（相等於35mm相機的35mm），比Z2的38mm更Wide，廣角拍攝亦未有變形情況出現。鏡頭反應相當敏捷，Zoom來Zoom去都好爽手，值得一讚。除鏡頭更長外，今次Z3更加入了以往只在A系機種上出現的「CCD位移防震系統」，利用CCD的移位，減少出現矇郁鬆相片的機會，廠方亦稱可將快門速度較慢3級，認真犀利。</fontstyle></spanclass></p><p><spanclass><fontstyle>精心設計勝前作  &#13;<br> DiMAGEZ3外形上似乎與前作Z2相若，不過細心睇，就會發覺廠方於Z3上所付出的心思。首先機身兩側大幅加上防滑手膠，拎上手感覺相當穩陣。而且SD插槽由機側遷往機底，揭開獨立活門就可以換卡，比起Z2設於機側，下下要開個大蓋先可以換卡，方便度的確大大增加，不過引伸另一問題，就係配腳架影相時，會阻擋咗電池位同記憶卡位，要換起上嚟就麻煩咗。&#13;<br> 介面操作尚算容易，扭到Setup後，就可轉換相片解像度、壓縮率、閃燈設定等數值，遇着多變嘅環境都可輕鬆應付。</fontstyle></spanclass></p><p><spanclass><fontstyle>按掣配置易上手  &#13;<br> 除介面操控簡單外，機頂亦設有功能選擇轉盤，同Z2一樣，機背按鈕與操作介面亦與Z2相若，若果係舊用家升級換機，肯定好快可以上手。但係轉盤前的閃燈及微距掣就要彈，擺放位置與轉盤相當貼近，用落就唔夠順手喇。</fontstyle></spanclass></p><p><b> PROFILE</b> &#13;<br> 感光元件：420萬像素CCD（400萬有效像素）&#13;<br> 鏡頭：12倍光學變焦＋4倍數碼變焦&#13;<br> 光圈：f2.8-f4.5&#13;<br> ISO：自動/50/100/200/400&#13;<br> 記憶卡：SD/MMC&#13;<br> 電池：2A×4&#13;<br> 體積：108.5×80×83.5mm&#13;<br> 重量：335g&#13;<br> &#13;<br> KonicaMinolta　查詢電話：25652192</p></body></html>