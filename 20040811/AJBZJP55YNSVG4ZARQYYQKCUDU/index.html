<html><header><meta charset="utf-8"><title>車手試富豪旅行車<br>關兆昌：高增壓Turbo最掂</title></header><body><h1>車手試富豪旅行車<br>關兆昌：高增壓Turbo最掂</h1><p>過往，一直以豪華轎車及安全見稱的瑞典富豪汽車，除個別車系中滲入高性能Turbo版外，近期，廠方更銳意推出R的Racing系列，當中，這輛限量生產的5座位V70RAWD，不獨有多用途CitySUV車個性，內裏還配備出眾的高增壓Turbo引擎及恒式四驅，重有一套半主動式Four-C電子懸掛輔助。代理今勻更特意搵嚟本地著名車手CharlesKwan（關兆昌）在出名多彎路窄的石澳道試車，究竟部車有幾正？不如等佢評幾句。&#13;<br>記者、攝影：陳偉林</p><p><spanclass><fontstyle>石澳彎路試車  &#13;<br> 「我覺得呢架車加速反應好突出，敏捷度同轉向準確性可以媲美四門轎車，嗰套半主動式Four-C電子懸掛配搭，有Comfort、Sport同AdvancedSport軟硬調節，喺咁多窄彎嘅石澳道上，充份表現出嗰種咬地同循迹力，最掂係個高壓式Turbo，馬力輸出有番咁上下。」&#13;<br> &#13;<br> <spanclass><fontstyle>Charles鍾情位  </fontstyle></spanclass></fontstyle></spanclass></p><p><spanclass><fontstyle>橙色真皮椅夠貼服  &#13;<br> 一身漆黑造型的V70R，卻擁有一個異常吸引奪目的座艙陳設，皆因我覺得前後兩排高級橙色皮椅顏色好搶眼，坐落好貼服，空間寬敞之餘尾廂重好實用又多變，再者，原車重備有高級CD音響、恒溫冷氣及免提電話系統，講究同舒適程度大可媲美同級豪華轎車！</fontstyle></spanclass></p><p><br> &#13;<br> <spanclass><fontstyle>可調校Four-C電子懸掛  &#13;<br> 然而，最吸引到我嘅相信會係一台經特別炮製嘅2.5公升高增壓直5Turbo引擎，匹配恒式四驅及5前速Geartronic半自動波箱，起跑加速強而有勁之餘，拐彎時對地嘅抓着力同循迹性亦好可靠，加上原車重備有一套半主動式Four-C（ContinuouslyControlledChassisConcept）電子懸掛配搭，兼有Comfort、Sport同AdvancedSport軟硬調節，對應不同路面環境，可謂至合適不過。</fontstyle></spanclass></p><p><spanclass><fontstyle>度身訂做原廠包圍  &#13;<br> 取材自同廠五門掀背旅行車的V70R型號，車身前後加有度身訂做的大包圍，雖然唔算係好突出，但勝在烘托出車本身勇悍一面，別具高性能轎跑車本色外，重不失日常一份實用要求，兼容能力又豈止一般同級車可比擬。</fontstyle></spanclass></p><p><b> VolvoV70RAWDProfile</b> &#13;<br> 引擎：2521cc直5DOHC高壓式Turbo&#13;<br> 馬力：300ps/6000rpm&#13;<br> 扭力：35.7kgm/1850-6000rpm&#13;<br> 傳動：5前速Geartronic半自動波，恒式四驅&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：235/40ZR18PirelliPZeroRosso&#13;<br> 尺碼：4710×1804×1508mm&#13;<br> 軸距：2755mm&#13;<br> 車重：1722kg&#13;<br> 0-100公里：7.7秒&#13;<br> 極速：250km/h&#13;<br> 平均耗油：11.3L/100km&#13;<br> 車輛提供：維信汽車（29273388）&#13;<br> 新車售價：$698,000</p><p><spanclass><fontstyle>同級奧迪可匹敵  &#13;<br> <spanclass><fontstyle>奧迪AllroadQuattro2.7T  &#13;<br> 點睇：採用一台2.7公升TwinTurboV6引擎（馬力250匹），匹配原廠Quattro恒式四驅及電子避震，全天候性能表現突出，外形既富RV個性，車廂鋪排亦媲美同級轎車。&#13;<br> 車價：$670,000</fontstyle></spanclass></fontstyle></spanclass></p></body></html>