<html><header><meta charset="utf-8"><title>白韻琴無意休戰</title></header><body><h1>白韻琴無意休戰</h1><p>白韻琴與男友謝偉俊、陶傑、劉曉彤及湯盈盈等前晚在銅鑼灣出席《妖獸世紀》首映禮，近日白韻琴與林燕妮就黃霑的生前恩怨掀罵戰，前晚白韻琴說：「我覺得林小姐數人哋爭佢錢，等人健在時講吖嘛，𠵱家霑叔都冇機會自辯，明屈啫！」&#13;<br> 霑叔遺孀Winnie一直表現低調，問白韻琴有否考慮停止發表意見？她說：「有乜唔好呀？做人梗係要抱不平，以正視聽，做風流才子要有代價，會有孽緣。」至於陶傑就僅透過公關表示會在今日舉行的追思會上提及故友黃霑，而同場的劉曉彤則承認最近已跟圈外男友結婚。<br> &#13;<br> <spanclass>張立認衰多口 &#13;<br> 此外，陳欣健前晚在會展出席母校喇沙書院的舊生聖誕聯歡會，黃霑生前亦是該校校友，陳欣健謂是夜不會有悼念霑叔儀式，但他會上台唱《問我》，陳欣健說：「呢首歌嘅詞係佢幫我做第一部電影嘅主題曲，嚟緊喇沙會有追思彌撒，學校首英文校歌都係佢填中文詞，好光榮。」&#13;<br> 而日前張立曾代Winnie抱不平，更以「一隻雞唔會飛得高過麻鷹」來喻林燕妮眼光狹窄。不過前晚張立在中環出席新書分享會被重提此事時卻一臉尷尬，他說：「唔再講啦，好尷尬，自己衰多口，人哋私生活唔應該批評。」&#13;<br> 採訪、攝影：卓寶花、王崇穎</spanclass></p></body></html>