<html><header><meta charset="utf-8"><title>星級名車：<br>首次試揸波子王賢誌愛Tiptronic易操控</title></header><body><h1>星級名車：<br>首次試揸波子王賢誌愛Tiptronic易操控</h1><p>王賢誌Vinci給人很多意外，例如以為他這類富家子最喜歡揸跑車，誰知他一聽是波子的時候，便問是棍波還是自動波，因為他不懂揸棍波車。以為他對所有事物都要求多多，誰知對汽車他絕無所求，一副有得用就用的態度；又以為他跳上車會立即風馳電掣，誰知他連加減波都唔用，就連司機哥哥都說他揸得斯文又克制，跟「儍強」的車神上身行逕大為迥異。	記者：曾順珍&#13;<br>攝影：陳偉強&#13;<br>髮型：Derek（Hair）</p><p>波子唔啱太老太嫩</p><p>見到這架波子CarreraS，他第一時間就覺得架車好型，還說啱晒他這類年輕人揸，因為他認為年紀太大揸會好怪，年紀太細就變得好「寸」。&#13;<br> 「我都係第一次揸波子，做乘客坐嘅就多。呢架車比我想像中容易駕馭，之前我重以為跑車只係得棍波，原來都唔係嘅，而且操控重好簡單，唔錯！揸呢類車你只會載多一個人，雖然它係四座位，但好少會日日坐齊成家出去玩，因為咁會好怪。佢內櫳唔大，但『頭廂』容量唔算太細，都夠放我開工用嘅衫同其他物品，所以最適合一個人用。」</p><p>處處經典</p><p>對車無要求</p><p>別以為他官仔骨骨心多多，換車如換衣服，其實愛買車換車的反而是王爸爸，家中共有七人Van、四驅車、Mini、寶馬等多架，而Vinci只是「叨光」的見有就揸。&#13;<br> 「屋企嘅車全部都係爹哋揀嘅，佢最鍾意去歐洲買車，喺嗰邊揸一輪然後再運嚟香港，聽講咁好似會比喺香港買平，所以我根本唔知佢會買乜嘢車，我𠵱家揸緊嘅LexusRX300，都係有一日我打開門見到呢架車，才知道佢又買新車咯。我又試過想揸架Lexus，但前面俾一架Rav4阻住，我都費事駛開架車，就咁揸架Rav4走，我對車真係無要求，有乜就揸乜。」</p><p>罕有靈活後座</p><p>負責任安全司機</p><p>Vinci直言他無DreamCar，自16歲起便考牌揸車，十多年來車對於他只是一種代步工具，可能自小在加拿大生活，沒有爹哋在身邊，他便要肩負男子漢的責任，每日揸車載媽咪去ChinaTown買餸、妹妹返學，細細個便訓練成一個負責任的安全司機。&#13;<br> 「唯一試過係有次好眼瞓，可能因為讀書關係，就算我開晒所有車窗，又搣又打自己，音響大聲到耳都聾，原來全無作用，最後我都瞓咗一、兩秒，幸好無意外，但覺得好危險，所以以後眼瞓都唔會再揸車。」</p><p>先進設備</p><p>Porsche911CarreraSProfile</p><p>引擎：3824cc水平對向六汽缸&#13;<br> 馬力：355ps/6600rpm&#13;<br> 扭力：40.8kgm/4600rpm&#13;<br> 傳動：5前速Tiptronic半自動波，後輪驅動&#13;<br> 懸掛：（前）麥花臣支柱&#13;<br> 　　　（後）多連桿&#13;<br> 制動：（前）透氣碟&#13;<br> 　　　（後）透氣碟&#13;<br> 輪胎：（前）235/35ZR19&#13;<br> 　　　（後）295/30ZR19&#13;<br> 尺碼：4427×1808×1300mm&#13;<br> 軸距：2350mm&#13;<br> 車重：1460kg&#13;<br> 0-100公里：5.3秒&#13;<br> 極速：285km/h&#13;<br> 車輛提供：保時捷中心（29262911）&#13;<br> 車價：$1,448,000</p></body></html>