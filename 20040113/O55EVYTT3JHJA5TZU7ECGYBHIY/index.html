<html><header><meta charset="utf-8"><title>專訪兩大日牌設計師<br>Take5新貨率先睇</title></header><body><h1>專訪兩大日牌設計師<br>Take5新貨率先睇</h1><p>近年男潮力捧軍Look，A-1、L-2A、B-3、M-422A……一系列空軍褸型號你可能經已耳熟能詳。綿羊仔大流行，BikerStyle又成為男女至熱愛的打扮。而兩大潮流亦令專賣店Take5更上一層樓，位於銅鑼灣的新店上星期四正式開幕，香港友唔使再兩頭騰。Pherrow's與TheRealMcCoy's創牌人兼設計師，當日再次造訪香港到賀，更同時推出Crossover限量品贈興。兩大品牌合共10條線，最新春裝與專訪，今日率先公開！&#13;<br>&#13;<br>記者：梁珮瑜攝影：陳陶鈞&#13;<br>模特兒：GaryDang@StarzPeople</p><p><spanclass><fontstyle>Pherrow's設計師精選：  &#13;<br> 志村：「這樣着法一睇就知係Pherrow'sstyle，衣着剛啱身先至係正統的Vintage精神及着法，香港男生大多都着得太闊身喇。」TheMercifulCountry大佛刺繡外套$3,180，PJP1洗水版印字牛仔褲$1,580。</fontstyle></spanclass></p><p><spanclass><fontstyle>Pherrow's六線服飾各有特色  &#13;<br> 日牌Pherrow's由志村昌洋於1992年創立，本身是位插畫家。他除了創立以美國懷舊年輕服作主題的Pherrow's，另外尚有５條懷舊服飾線。其中包括今季剛誕生、以滑浪等水上運動作風格的MahiMahiRider，絕對要密切留意。「春季會以和式刺繡及圖案為主，將傳統帶到現今。圖案都係我親手畫。」</fontstyle></spanclass></p><p><spanclass><fontstyle>和式圖案Takumi  &#13;<br> 標記為一個「匠」字的Takumi，是志村6大品牌中最愛以日本古代傳統作靈感的男女裝系列。而Takumi今季亦會以傳統和式圖案作賣點，如鯉魚及老虎等。</fontstyle></spanclass></p><p><spanclass><fontstyle>C.C.Masters軍褸與StormyBlue牛記  &#13;<br> 據志村講解，C.C.Masters係專門推出軍褸及工作服的品牌，特色在於刺繡圖案。而StormyBlue就係以設計美國西部Worker服飾為主，着重牛仔布料的研究，其中451P大戰牛記更係日本本土經典。</fontstyle></spanclass></p><p><spanclass><fontstyle>摩托系列BumBluBee  &#13;<br> BumBluBee是專門出品50's及60's懷舊運動服飾的品牌，其配件如帽及手套等，更大受車友歡迎。</fontstyle></spanclass></p><p><spanclass><fontstyle>TheRealMcCoy's完全復刻  &#13;<br> 1989年熱愛軍事用品的岡本博，買下一個30年代成立、專門製造苦力工作服及軍服的美國品牌，然後改名為TheRealMcCoy's，創立一個以軍服為主的日本經典牌子。現旗下除了TheRealMcCoy's，還有JoeMcCoy、ToysMcCoy及Buco，完全復刻懷舊牛仔褲、配件及Figure等，原汁原味。</fontstyle></spanclass></p><p><spanclass><fontstyle>McCoy's設計師推介之選：  &#13;<br> 「這是典型的Biker着法，日本亦好興。唔一定要揸電單車至可以咁着，因為咁樣係Fashion。」</fontstyle></spanclass></p><p><spanclass><fontstyle>史提夫麥昆12"Figure  &#13;<br> 70年代的史提夫麥昆是最經典的軍褸示範，McCoy99年時亦推出過12"Figure。A-2皮褸襯斜褲、MA-1襯Lee牛仔褲造型都係100%跟到足，炒價高企。</fontstyle></spanclass></p><p><spanclass><fontstyle>Take5老闆推介限量牛記  &#13;<br> 銅鑼灣Take5新店當然繼續有Evis、DryBones及壽司耳等是日本名牌牛記，而老闆Benny就推介頭先講過嘅StormyBlue×Take5開店紀念版牛仔褲，限量80條當然珍貴！&#13;<br> &#13;<br> Take5（25755526）&#13;<br> 銅鑼灣波斯富街57號1樓</fontstyle></spanclass></p></body></html>