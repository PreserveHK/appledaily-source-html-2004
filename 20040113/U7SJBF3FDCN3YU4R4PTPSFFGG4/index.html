<html><header><meta charset="utf-8"><title>一味窩輪：中企指數Call諗得過</title></header><body><h1>一味窩輪：中企指數Call諗得過</h1><p>恒指跌33點，幅度唔大，但國企指數有啲走樣。呢幾日國企麻麻，有咗局部答案，中石油（857）做「披成」，影響國企。&#13;<br> 中企指數Call輪，呢幾日冇運行。中石油批貨上板，中企指數Call輪又會再跌多一跌。不過，咪睇得太淡，國企股有好多件，唔會隻隻跌，跌到咁上下，有趁低買貨盤入市，吼低揸中企指數Call輪博反彈，諗得過。&#13;<br> 中企指數Call輪有兩件可以諗吓，9317同9363。9317喺5月到期，輪價67仙，溢價2.1%，槓桿率3.8倍，等機會喺60仙邊邊入市撈貨，見利即收。9363喺6月到期，輪價46.5仙，溢價4.5%，槓桿率4.5倍，等機會40仙邊邊上車。<br> &#13;<br> <spanclass>新地輪揀9118同9107 &#13;<br> 地產股跑贏大市，新世界（017）又跑贏同類股，收8.10元，升8.7%，繼續破新高。唯一隻Call輪9297跟正股彈升，又升35%，收2.05元，9日之內，升幅高達3倍。隻輪6月到期，溢價10.2%，槓桿率4倍。短期正股升勢過急，可留意等回吐時，再收集9297短炒。地產股中，估計新地（016）個勢繼續向上，搵新地Call輪埋手，揀9118同9107。&#13;<br> 章　盛</spanclass></p></body></html>