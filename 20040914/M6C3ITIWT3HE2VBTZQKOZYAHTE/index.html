<html><header><meta charset="utf-8"><title>　　漫長的一天 - 李八方</title></header><body><h1>　　漫長的一天 - 李八方</h1><p>兩次7.1遊行，香港人用腳向特首同北京說不，今次選舉就用手去投為香港企硬嘅人士入立法會，當然只有五成半人投票，比預計低，但係人數有成一百七十八萬人，破晒紀錄，大家都以為胡官講過算數，今次好快會有結果，所以票站一關門，啲候選人、助選團、選舉經理、代理人、記者都陸陸續續去晒位於九龍灣國際展貿中心等消息。&#13;<br> 開始嘅時候，大家都好興奮，以為等一陣就有結果，好多人手持鮮花準備送上台，好多人就老婆仔女嚟晒，但係投票率同投票人數久久都未有，至於點票進展，到三點半都停埋，搵人問又冇人知情，於是大家都開始頂唔住睡魔，大打呵欠，有啲直情喺度呼呼大睡，無晒儀態。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>