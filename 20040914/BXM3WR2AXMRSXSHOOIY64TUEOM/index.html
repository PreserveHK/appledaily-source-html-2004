<html><header><meta charset="utf-8"><title>蘋果基金撥款助孝子交欠租</title></header><body><h1>蘋果基金撥款助孝子交欠租</h1><p>隨着母親離世，阿明亦結束靠綜援金的日子，重投社會工作。「做番嘢，個人有番啲寄託，不過𠵱家暫時只係搵到一份半晝工，收入好少。」阿明說。&#13;<br> 未婚的阿明，侍母至孝，過去一年為了照顧患病的母親，被迫放棄工作，兩母子靠綜援金生活。阿明解釋︰「我媽媽一直有心臟病，上年開始愈來愈嚴重，成日要覆診，家姐自己有頭家，照顧唔到佢，我咪惟有留喺屋企多啲睇住佢囉。」<br> &#13;<br> <spanclass>雙親病逝重投工作 &#13;<br> 五十歲的阿明，多年來一直任職速遞員，負起供養雙親的責任，五年前，其年邁父親因中風致行動不便，阿明只好求助社會福利署，安排父親入住安老院；去年初，母親病重，阿明迫不得已暫時停工。直至月前，兩老相繼病逝，阿明收拾悲傷心情後，現已重返老本行，但因收入銳減，難以餬口。阿明歎道：「𠵱家每個月得三千蚊人工，單係屋租都要二千一百八十蚊，根本維持唔到生活。」<br> &#13;<br> <spanclass>收入減少難捱貴租 &#13;<br> 現居於房屋署三人單位的阿明，為減輕租金負擔，已向房署申請調配一個較小單位，惟他必須先清還欠租。阿明表示，由於入不敷支，他已拖欠兩個月屋租。「房署話，如果我清晒啲欠租，就可以安排一個一人單位畀我，租金大約八百蚊，到時我應該可以應付。」&#13;<br> 蘋果日報慈善基金有見其困境，已撥款四千三百六十元，助他繳付合共兩個月的欠租。&#13;<br> 捐款編號：C1501&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>