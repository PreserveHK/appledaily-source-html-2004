<html><header><meta charset="utf-8"><title>多名選民疑被盜身份投票</title></header><body><h1>多名選民疑被盜身份投票</h1><p>【本報訊】今屆立法會選舉混亂情況罕見，有選民投票時遭票站人員以「你已經嚟投咗票喎」為由拒絕其投票，惹來假冒身份投票疑雲；亦有參選人目睹應選票竟隨意放在枱面，令人質疑選舉過程兒戲。<br> &#13;<br> <spanclass>歎未能投何秀蘭一票 &#13;<br> 一名姓葉男子前日在秀茂坪寶達邨秀茂坪天主教小學投票站投票時，遭票站人員翻查紀錄，發現他已經投票，葉堅持無投票，疑遭盜用身份證資料，並向警員投訴；警方發言人說有關事件仍在調查中。&#13;<br> 本報昨日亦收到同類投訴，梁先生前晚八時許到港島利東社區會堂投票，但職員卻稱他已投票：「佢話名單上我個名已經劃咗，即係投咗票，重話兩個職員做監察，唔會錯嘅！我朝早要返工，有工卡可以做證。」在梁的堅持下，中心主任讓他「再」投票：「我梗係唔肯啦，點知有無人之前冒用我身份證㗎，我報咗警。唔怪得有啲功能組別發現多咗選票啦！」他說本來因候選人何秀蘭選情告急而趕來投票：「唉，搞到佢𠵱家衰咗！都唔知係咪有人別有用心！」&#13;<br> 讀者黃太的二十一歲女兒到屯門一票站投票時亦遇到類似情況，票站職員承認可能有錯而讓其女兒繼續投票：「真係有無搞錯，咁都得？會唔會有啲人乘機用人哋啲票嚟幫某一啲候選人呢？」&#13;<br> 剛當選的議員吳靄儀說，日前收到一名調景嶺投票站的市民投訴，前往了解後發現票站內有選票放在枱上，旁邊只有一名警員看守：「選票唔係應該喺票箱㗎咩，點可以咁兒戲！」&#13;<br> 另外，在新界西一票站任票站人員的張先生透露，前日有逾百名選民來投票時，才發現到錯票站：「我問佢哋先知，原來佢哋十幾年都嚟呢個站投票，無留意張投票通知書，今年無端端俾政府編去另一個票站，佢哋都好嬲咁話唔再去投票！我諗好多人都係因為咁無去投票！」至截稿前，選委會發言人未就有關事件作回應。</spanclass></p></body></html>