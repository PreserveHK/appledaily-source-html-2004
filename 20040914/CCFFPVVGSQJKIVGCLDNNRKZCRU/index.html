<html><header><meta charset="utf-8"><title>　　阿牛有兩子支持 - 李八方</title></header><body><h1>　　阿牛有兩子支持 - 李八方</h1><p>阿牛曾健成今次參選，只得五千幾票，實在少得出奇，當然馬丁告急係成因之一，八方噚日大清早喺九展點票中心見到阿牛，佢冇晒心機話，馬丁係民主godfather，唔輸得，冇法啦。言下之意，佢哋只有陪跑。&#13;<br> 其實阿牛一直嘅表現都好好，泛民主派唔預佢，佢就自食其力，喺論壇質問蔡素玉食平海鮮餐，表現出色，輸咗可以再嚟過啫。阿牛傷心，佢兩個仔亦眼濕濕。&#13;<br> 原來為咗表示支持父親，兩個仔特別由美國飛返香港，大仔杓杰喺大學讀緊規劃建築，二仔就讀歷史。八方記得當年牛嫂送兩個仔去美國讀書，命阿牛去睇住佢哋，估唔到一轉眼，兩個仔就大晒，重讀緊大學㖭。&#13;<br> 阿牛選輸咗，但係兩個仔咁緊張佢，都好自豪啦，至於牛嫂就唔知係咪太疲倦，八方見佢唔到。&#13;<br> （圖）阿牛（中）兩個仔杓杰（左）同杓泓（右）由美返港為老竇打氣。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>