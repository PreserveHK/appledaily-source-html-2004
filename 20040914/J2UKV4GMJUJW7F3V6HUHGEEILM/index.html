<html><header><meta charset="utf-8"><title>數碼影音：RICOH輕量級孖寶<br>CaplioRZ1密密換新裝</title></header><body><h1>數碼影音：RICOH輕量級孖寶<br>CaplioRZ1密密換新裝</h1><p>RICOH繼CaplioGX之後，再有新機推出，重要兩部一齊打孖嚟。今次兩部新機RZ1及R1唔玩高解像度CCD，亦未有閃光燈插座，不過亦各有特色，內置400萬像素CCD之外，當中RZ1更大玩「換衫」，機面可隨意換顏色，以後用家就唔使為揀機身顏色而煩惱。而另一部R1則具有4.8倍光學變焦，細機一樣Zoom得遠！&#13;<br>&#13;<br>記者、攝影：劉耀祥&#13;<br>ImageGirl：Kendy（CoolFactory）</p><p><spanclass><fontstyle>RZ1六色面板任你換  &#13;<br> RICOH今次推出新機，不再單單以輕巧為主要目的，更要以好玩多變為目標，雖然新機RZ1外形睇落只係一般，普普通通細機，冇特別花巧嘅設計，未必可以令你望多兩眼，不過精采之處唔係就咁用眼睇，要「出手」先感受得到。因為機身仍然輕巧之餘（重125g），機面更可更換顏色面板，而且RICOH更恐防大家換兩換就厭，一於畀夠六色面板你，等用家可以日日「換衫」換個夠。不過要提醒一點就係，顏色面板係用金屬製造，而且較為薄身，換嗰陣時就要小心𠝹手。</fontstyle></spanclass></p><p><spanclass><fontstyle>開機兩秒就影得  &#13;<br> RZ1大玩換面板之餘，內涵亦都唔弱，擁有419萬像素CCD及3倍光學變焦，可作最近1cm微距攝影，具備時下大熱規格。而且RICOH於操控上亦特別落足心機，採用最新之處理器，運行速度更加快，開啟連拍功能之後，約三秒內可以連續拍攝16張相。除此之外，由開機到影相唔使兩秒，隨時話影就影，玩SnapShot就絕對合格。RZ1另一「平易近人」之處乃用上兩粒2A電池，雖然2A電通街有得賣，不過廠方表示，兩粒2A電池亦可拍攝近300張照片，唔使下下要換電。</fontstyle></spanclass></p><p><spanclass><fontstyle>RZ1PROFILE  &#13;<br> 感光元件：419萬像素CCD&#13;<br> 顯示器：1.8吋（8萬5像素）&#13;<br> 鏡頭焦距：f5.65至16.95mm&#13;<br> 變焦：3倍光學＋3.6倍數碼&#13;<br> 記憶儲存：SD/MMC卡&#13;<br> 電池：兩粒2A電池&#13;<br> 體積：102.4×25.1×56.7mm&#13;<br> 重量：125g&#13;<br> &#13;<br> <spanclass><fontstyle>R1手柄位做開關掣  &#13;<br> RZ1主打好玩用家，而另一新作R1則以實用性為主，外形與RICOH以往產品截然不同，黑色機身感覺相當紮實，而按鈕造工亦十分出色，質感好實在。而開關掣則改成手柄位，只要拉開手柄位就即時開機。而且R1同RZ1一樣，都係採用新處理器，所以開機兩秒就可以影相。R1以簡易操作為主，機背按鈕唔多，一個十字掣加四個功能掣就可操控全機功能。R1除提供一般白平衡及曝光補償之外，ISO設定值亦由64至到800，細機中少見！</fontstyle></spanclass></fontstyle></spanclass></p><p><spanclass><fontstyle>4.8倍光學變焦  &#13;<br> R1黑色機身已經好型仔，不過最搶眼都係差唔多佔去機身一半面積嘅鏡頭，因為R1採用全新鏡頭組件，其中一組鏡頭以搖臂形式擺放，所以令只有25mm的機身都可以擁有4.8倍光學變焦，比起市面上同級機只有3倍變焦，R1就顯得更加實用。之但係論實用，R1嘅f4.6-22.2mm（相等於35mm機種之28-135mm）焦距就更加出色，提供更Wide及更佳遠攝能力。如此細機集4.8倍光學變焦及28-135mm焦距，抵玩之餘亦更符合一般用家要求。</fontstyle></spanclass></p><p><spanclass><fontstyle>R1PROFILE  &#13;<br> 感光元件：419萬像素CCD&#13;<br> 顯示器：1.8吋（11萬像素）&#13;<br> 鏡頭焦距：f4.6至22.2mm&#13;<br> 變焦：4.8倍光學＋3.6倍數碼&#13;<br> 記憶儲存：SD/MMC卡&#13;<br> 電池：兩粒2A電池&#13;<br> 體積：100.2×25×55mm&#13;<br> 重量：150g&#13;<br> 查詢：22925111（麗確攝影）&#13;<br> &#13;<br> <spanclass><fontstyle>四百萬像素細機  &#13;<br> 咪以為7、8百萬像素新機蒲頭，一啲較低階嘅DC就冇運行。查實一般用家根本用唔着太高像素嘅機種，毋須盲目追求，400萬像素級基本已綽綽有餘，倒不如慳番啲錢買電同記憶卡好過。</fontstyle></spanclass></fontstyle></spanclass></p><p><spanclass><fontstyle>DiMAGEZ3  &#13;<br> 雖不屬KonicaMinolta嘅卡片機行列，不過其12×光學相當厲害，出外影遠景甚至演唱會拍攝偶像，都有唔錯效果。（a）&#13;<br> 規格：400萬像素、12×光學、1.5"屏幕、SD卡&#13;<br> $3,580（行）</fontstyle></spanclass></p><p><spanclass><fontstyle>FinePixF440  &#13;<br> 富士全新SQUAREMini系列機種，四四方方夠晒的骰，有齊大芒、光學變焦等大熱優點，啱晒鍾情輕巧SnapShot嘅玩家。（b）&#13;<br> 規格：410萬像素、3.4×光學、2"屏幕、xD卡&#13;<br> $2,280（水）</fontstyle></spanclass></p><p><spanclass><fontstyle>EXILIMZ40  &#13;<br> Casio長賣長有之作，繼承細機高像素嘅優點，兼且具備3×光學變焦功能，加埋2"大芒，可算麻雀雖小五臟俱全。（b）&#13;<br> 規格：400萬像素、3×光學、2"屏幕、SD卡&#13;<br> $2,380（水）</fontstyle></spanclass></p><p><spanclass><fontstyle>FinePixE500  &#13;<br> 富士另一主力細機系列，E500較接近傳統儍瓜機外形，設計上更為Cyber靚仔，而其3.2×光學變焦亦比同級機稍勝。（a）&#13;<br> 規格：410萬像素、3.2×光學、2"屏幕、xD卡&#13;<br> $1,750（水）</fontstyle></spanclass></p><p><spanclass><fontstyle>PowerShotA85  &#13;<br> Canon除最受歡迎嘅IXUY系列賣輕巧，而A系亦屬平價入門細機種。而A85唔輸蝕得過同級機之餘，最正係用平靚正嘅CF卡。（a）&#13;<br> 規格：420萬像素、3×光學、1.8"屏幕、CF卡&#13;<br> $1,980（水）</fontstyle></spanclass></p><p><spanclass><fontstyle>COOLPIX4100  &#13;<br> Nikon細機近年冇乜表現，不過以呢部CP4100嘅賣價睇，有齊400萬像素CCD同光學變焦鏡頭，又的確幾抵玩。（b）&#13;<br> 規格：400萬像素、3×光學、1.6"屏幕、SD卡&#13;<br> $2,080（行）</fontstyle></spanclass></p><p>查詢：（a）華仁會（23980280）&#13;<br> （b）UltraPro（23803082）</p></body></html>