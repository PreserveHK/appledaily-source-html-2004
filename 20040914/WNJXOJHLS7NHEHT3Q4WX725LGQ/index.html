<html><header><meta charset="utf-8"><title>　　報紙號外等餐死 - 李八方</title></header><body><h1>　　報紙號外等餐死 - 李八方</h1><p>今次立法會選舉，搞到咁遲先有選舉結果，連投票率都要早上八點幾先有數，真係未試過。&#13;<br> 好多報館都已經準備晒人馬喺度出第二版，以為一定有啲結果可以見報，點知等到大天光，都見唔到胡官縱影。連得四百幾個選民嘅區議會都要等到九點先知劉皇發勝出。&#13;<br> 八方記得當年喺會展，票站關門無耐，就有區議會嘅結果公佈，邊使咁多時間。&#13;<br> 做報紙要第一時間向讀者報告戰況，惟一辦法係出號外，但所有結果要到十二點中午時份先齊全，出號外都要趕餐死，你話中午時份唔喺街上派，等到下晝係咪冇乜意義。&#13;<br> 時間咁趕，有啲報紙出兩版紙，有啲出四版，全部以選舉結果為主，長毛勝出最受注目，當然上頭條新聞啦。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>