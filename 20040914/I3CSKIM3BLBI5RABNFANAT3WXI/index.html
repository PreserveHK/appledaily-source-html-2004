<html><header><meta charset="utf-8"><title>重拍經典影帝湯漢斯孭飛</title></header><body><h1>重拍經典影帝湯漢斯孭飛</h1><p>美國夢工場電影公司原來已經買咗已故日本電影大師黑澤明套五二年經典電影《流芳頌》嘅版權，計劃將佢重拍成荷李活版。套片已決定由奧斯卡影帝湯漢斯（TomHanks）主演，並由拍過《因父之名》同《無悔今生》嘅愛爾蘭導演占舒列頓（JimSheridan）執導。呢套《流》片故事好感人，希望荷李活版唔好令影迷失望啦。</p></body></html>