<html><header><meta charset="utf-8"><title>性感靚女熊田網上談情</title></header><body><h1>性感靚女熊田網上談情</h1><p>日本性感女星熊田曜子，佢嘅處女電影《bestfriend》即將上映。呢套戲唔會喺戲院度放映，而只會喺網上播放。喺試映會當日，熊田曜子同網絡公司嘅老闆都有出席，老闆重即場大讚熊田靚女，搞到熊田鬼咁唔好意思。熊田話呢套係青春愛情片，叫大家多多捧場。</p></body></html>