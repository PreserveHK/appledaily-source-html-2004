<html><header><meta charset="utf-8"><title>米倉涼子苦練發球以雪前恥</title></header><body><h1>米倉涼子苦練發球以雪前恥</h1><p>日本女星米倉涼子，前日去咗橫濱stadium，為橫濱隊對巨人隊嘅棒球賽主持開球儀式。已經係第二次主持棒球賽開球儀式嘅米倉話，○○年主持開球禮時失咗手，搞到佢好唔忿氣，所以今次為咗發球順利，佢不時都會練習吓。而米倉喺開球禮之前，亦特登練習咗幾十次，所以今次能夠一take成功。</p></body></html>