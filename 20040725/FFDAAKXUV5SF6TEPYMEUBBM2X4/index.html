<html><header><meta charset="utf-8"><title>十周年出新版PumpFury2.0自動揼起</title></header><body><h1>十周年出新版PumpFury2.0自動揼起</h1><p>潮流係一個大輪盤，5年一小轉，10年一大轉。今年剛好係Reebok推出Pump的第10年，話晒係10周年Reebok當然要做嘢，即時推出PumpFury2.0來賀一賀佢。日本方面，更得到潮流波鞋舖T6M、DayOne力撐，成為首先發售的店舖。Reebok實行要將PumpFury推至當年的高峯，此舉更順勢帶起沉靜已久的Pump各家族成員，好似當年的籃球鞋PumpOmni經已被日牌Revolver睇中推出特別版，成為下半年度最期待波鞋之一。總之一句講晒，ReebokPump喺下半年定必再爆！&#13;<br>&#13;<br>記者：李崗華　攝影：黃子偉</p><p><spanclass><fontstyle>PumpFury第二代大賣功能  &#13;<br> 記得94年，ReebokPumpFury甫一推出，惡評如潮，更由定價$899到最後放於波鞋街的紙皮箱內都冇人問津，直至潮霸冰島歌后Bjork一着，即時水鬼升城隍，成為潮人最愛。老實說，今次的PumpFury2.0外形驟眼睇與一般跑鞋冇異，但經過10年進化，Reebok已將Pump的技術改良了很多。從前的Pump會設於鞋的外面，用手按以達至自己的鬆緊程度，但PumpFury2.0將Pump設於鞋踭內，外面的Pump只係用作放氣之用，功能比第一代更為進步。&#13;<br> &#13;<br> <spanclass><fontstyle>DetailsCheck  </fontstyle></spanclass></fontstyle></spanclass></p><p><br> &#13;<br> <spanclass><fontstyle>InstaPumpCollection完全復刻  &#13;<br> 其實Reebok一直都有推出新色PumpFury，情況就好似Nike推出新Dunk一樣，所以今次的驚喜度只係一般，反而對首次復刻的InstaSpike及InstaRacerX興趣較大，雖然兩對鞋都冇大大個Pump喺外面，但一樣係屬於InstaPump家族其中一員，呢兩對鞋更係90年代數一數二的田徑跑鞋，今次的復刻更與當年的顏色一樣，可以說係100%完全復刻。（未定價/b）&#13;<br> &#13;<br> <spanclass><fontstyle>Pump變種跑鞋  &#13;<br> 雖然兩對鞋的外表一樣，但用途及名稱都有所不同，有釘底的名叫InstaSpike（左）為專業用田徑跑鞋，冇釘底的一樣為跑鞋，但只可作普通跑步之用，名叫InstaRacerX。（未定價/b）</fontstyle></spanclass></fontstyle></spanclass></p><p><br> &#13;<br> <spanclass><fontstyle>即掃！市面罕有PumpFury  &#13;<br> PumpFury經已推出第二代，萬一第一代隨時唔出就會變成絕版，繼而就一定被炒到飛起，屆時日本仔就一定到港掃貨，所以趁香港的PumpFury尚未被日人掃晒之前，入定貨，咁就冇死。</fontstyle></spanclass></p><p><br> &#13;<br> <spanclass><fontstyle>Revolver帶起PumpOmniLite熱  &#13;<br> 籃球鞋PumpOmni於香港的受歡迎程度可謂不俗，但始終未稱得上為潮，最多都係受到Hip-Hop仔歡迎。但日版Revolver近日突然推出特別版PumpOmniLite，更用上Revolver最愛的紫色，PumpOmniLite即時潮晒。</fontstyle></spanclass></p><p><br> &#13;<br> <spanclass><fontstyle>史上最貴！&#13;<br> $35,000Chanel×PumpFury  &#13;<br> PumpFury最威水的歷史，就一定係3年前與Chanel合作推出的黑白PumpFury，但呢對黑白雙煞不作發售，只作Chanel花生騷之用。雖然市面流通量極少，但香港水貨佬神通廣大，此鞋當年到港作價約$15,000；今日此鞋突然重臨香江，價錢更暴升至$35,000，Size更只得7號！</fontstyle></spanclass></p><p><br> &#13;<br> <spanclass><fontstyle>DetailsCheck  </fontstyle></spanclass></p><p><br> &#13;<br> <spanclass><fontstyle>售賣點：  &#13;<br> （a）Why（23900099）旺角皆旺商場B6舖&#13;<br> （b）ReebokConceptShop（28817724）尖沙嘴漢口道5-15號漢口中心地下G8號舖</fontstyle></spanclass></p></body></html>