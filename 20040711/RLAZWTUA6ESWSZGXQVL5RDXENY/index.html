<html><header><meta charset="utf-8"><title>足球明星稻本潤一鍾愛動畫</title></header><body><h1>足球明星稻本潤一鍾愛動畫</h1><p>動畫《亞基拉》導演大友克洋新作《Steamboy》，將於今個月十七號喺日本公映。而電影嘅宣傳廣告，噚日就已經喺日本播出咗。呢個廣告就搵咗著名日本足球員稻本潤一幫手拍攝，原來稻本一直以嚟都係大友導演嘅fans，所以一聽到導演話想搵佢拍廣告，佢就好爽快咁答應。&#13;<br> 大友導演重話希望透過呢部電影，令小朋友能追尋夢想。</p></body></html>