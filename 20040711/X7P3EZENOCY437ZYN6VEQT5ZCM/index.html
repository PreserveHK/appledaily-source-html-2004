<html><header><meta charset="utf-8"><title>　　粵商會要員泛珠三角棟篤笑 - 李八方</title></header><body><h1>　　粵商會要員泛珠三角棟篤笑 - 李八方</h1><p>噚日喺會展舉行嘅「泛珠三角投資研討會」，令到八方對內地人嘅觀感改變。主辦單位邀請咗廣東省總商會副會長林兆平，向港商提供對泛珠三角投資嘅意見，林副會長甫開腔就話，自己預備嘅講稿內容，部份已被之前的講者提及，所以不再重複，之後佢一輪嘴講《泛珠三角區域合作框架協議》的意義。&#13;<br> 林副會長說話時，不但聲調鏗鏘，而且遣詞造句，有齊排比、押韻，更以嬉笑怒罵方式，論盡內地單位的缺點，台下觀眾如睇棟篤笑一樣，愈聽愈興奮，笑聲夾雜掌聲，擔任主持嘅財經界名嘴石鏡泉都話：「邊個話內地人做嘢慢幾拍，林生講嘢快到，我聽都聽唔切」。&#13;<br> 有台下觀眾問到在內地投資遇到問題時，不知向哪裏求助，林兆平在提供資料的同時，不忘說：「當然你得先有心理準備同物質準備」語畢，即獲如雷掌聲。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>