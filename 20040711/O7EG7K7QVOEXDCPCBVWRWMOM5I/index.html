<html><header><meta charset="utf-8"><title>Jessica取代Britney登暢銷榜<br>Usher救市半年銷碟450萬</title></header><body><h1>Jessica取代Britney登暢銷榜<br>Usher救市半年銷碟450萬</h1><p>美國唱片業近年不景氣，由○一年開始連續三年嘅唱片銷量都下跌，不過今年上半年嘅銷量終於有起色，比舊年上升咗百分之七，算係一個好消息。&#13;<br> 總結上半年大碟成績，以R&amp;B男歌手Usher嘅九周冠軍大碟《Confessions》至巴閉，至今已賣咗約四百五十萬張，年尾埋單，相信會超越上年銷量冠軍大碟50Cent嘅《GetRichorDieTryin'》嘅五百二十萬張紀錄，而亞軍大碟就係NorahJones嘅《FeelsLikeHome》，暫時已經賣咗三百萬張。&#13;<br> <br> <spanclass>靠賣弄性感 &#13;<br> 至於流行歌手方面，BritneySpears嘅《IntheZone》反應麻麻，十大不入。相反，以前經常俾人話係Britney影子嘅JessicaSimpson，佢隻《InThisSkin》就賣到一百五十六萬張，排喺銷量榜第八位，總算威番次。AvrilLavigne憑超人氣大碟《LetGo》喺○二、○三連續兩年入十大，佢張新碟《UnderMySkin》至今亦賣咗接近一百萬張，極有機會挑戰十大。而Avril最近又再鬧Britney成日賣弄性感，只係一個性愛象徵，咁啱近日英國傳媒又登咗張Britney早排喺台上表演時嘅露點相，睇怕Britney今次想抵賴都唔得。</spanclass></p></body></html>