<html><header><meta charset="utf-8"><title>SAMSUNG新DC雙雙現身</title></header><body><h1>SAMSUNG新DC雙雙現身</h1><p>最近SAMSUNG推出DC非常落力，一部接一部，最新有厚度只有15mm卡片機U-CA401及510萬像素V50，雙雙現身數碼相機界。&#13;<br>U-CA401特別針對流動輕便而設計，採用金屬機身，夠晒Cyber，拍攝質素亦算不俗，內置400萬像素CCD，雖然未設有光學變焦鏡頭，不過數碼變焦就有4倍，都叫做補番數，而機身背面更設有一個1.5吋LCD，並未因機身細而偷工減料；內置32MB記憶，另可使用MSDUO記憶卡。&#13;<br>V50就更能滿足要求高嘅玩家，510萬像素CCD配合Schneider靚鏡，除咗有3倍光學及5倍數碼變焦外，質素絕對有保證。機背嘅2吋芒更可揭起使用，方便用家作多角度取景，拍攝功能都算相當齊全。此外，V50更支援MPEG4攝錄，可拍攝VGA高解像影片，當埋DV用都得。&#13;<br>&#13;<br>記者：許福合</p><p><br> &#13;<br> <b> SAMSUNG</b> &#13;<br> 電話：28626008</p></body></html>