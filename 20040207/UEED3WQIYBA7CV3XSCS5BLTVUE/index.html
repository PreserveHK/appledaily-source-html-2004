<html><header><meta charset="utf-8"><title>電腦新產品：<br>SONYCLIE三新機殺到TH55大畫面細機身</title></header><body><h1>電腦新產品：<br>SONYCLIE三新機殺到TH55大畫面細機身</h1><p>以往SONY每隔兩三個月就有新CLIE機種面世，自從上年8月部UX50震撼全球之後，繼而10月所推出嘅TJ25及TJ35，都只係保持番一貫CLIE特色，令人覺得SONY好耐都未有「勁」機登場。不過一踏入猴年，SONY就即刻出招，三部新機一次過嚟，當中矚目嘅TH55，細細機身就有齊320×480解像度畫面及WiFi功能，各位Fans又係時候換機喇！&#13;<br>記者：劉耀祥&#13;<br>攝影：陳偉強　</p><p>今年一月尾網上已經勁吹風話SONY新CLIE會殺到嚟，而且機能重史無前例咁勁，WiFi、藍芽、320×480解像度、影相鏡頭等全部落齊，令到各大用家嘅期待度爆晒燈。終於喺2月3日，日本SONY正式公告天下，三部新機TH55、TJ37及TH27隆重登場，而香港呢邊亦快手快腳，5號就開記者會，畀各大傳媒率先「過手癮」之餘，亦都話畀全香港用家知，英文版本2月中就會正式發售！</p><p><spanclass><fontstyle>JogDial、Back掣大移位  &#13;<br> 可能大家對新CLIE餓咗太耐，所以對新CLIE嘅規格都期望相當高，雖然之前網上所傳嘅大概都有齊，不過就偏偏冇咗藍芽，確實淋咗唔少用家一大盤冷水。雖然係咁，TH55亦都有唔少誘人之處，首先以往只有「大型」CLIE先會出現嘅320×480解像度畫面，今回就「紆尊降貴」，出現喺類似TJ系列Size嘅機種身上，想玩大畫面、又想機身細嘅用家今次終於都願望成真矣。而TH55外形設計都相當破格，以往大家用大拇指捽嘅JogDial同Back掣，今回就走咗去機背，以後想捽就要麻煩隻食指喇！</fontstyle></spanclass></p><p><spanclass><fontstyle>全新設計Organizer  &#13;<br> TH55今次擺明行政人員同玩家都係目標，所以配備Wifi功能之餘，機背亦都內置31萬像素鏡頭，設計上亦唔同之前影相鏡頭玩扭擰，所以機側有個鏡頭蓋開關掣，唔用嘅時候就可以閂埋佢。而TH55強打規格夠勁之外，其內置新程式「CLIEOrganizer」亦都係今次重頭戲，新Organizer比以往文字顯示好玩得多，隨時可以記低手寫資料之外，更可以加入相片、短片、音效及小圖案，搞到成個Organizer同讀書時貼滿貼紙相、五顏六色字體嘅記事簿冇乜分別，可謂現時最好玩嘅記事簿。&#13;<br> &#13;<br> SONYPEG-TH55Profile&#13;<br> 作業系統：PalmOS5.2&#13;<br> 記憶體：32MBRAM/32MBROM&#13;<br> 處理器：SONYHandheldEngine&#13;<br> 顯示器：65,536色/320×480解像度&#13;<br> 記憶槽：MemoryStick&#13;<br> 備用時間：9-15日&#13;<br> 體積：73.3×21.5×15.7mm&#13;<br> 重量：185g</fontstyle></spanclass></p><p><spanclass><fontstyle>TJ37多WiFi功能  &#13;<br> 除TH55之外，同場重有另外兩部新機TJ37及TJ27，型號上一睇都知係TJ35及TJ25嘅延續篇，兩部新機外形亦都比較「斯文」，相比於TJ35及TJ25顯得較「方」，加埋個橫開嘅機蓋，就更加似本傳統記事簿。而今次兩部新機嘅分別就唔再係記憶體上，而係大佬TJ37內置有Wifi功能及支援MP3播放，而細佬TJ27就冇。而且兩者喺外殼顏色上亦都略有分別，TJ37以銀色為主，TJ27就以炭黑色為主，不過如果唔係拍埋睇，都幾難睇得出分別。&#13;<br> &#13;<br> SONYPEG-TJ37/TJ27Profile&#13;<br> 作業系統：PalmOS5.2&#13;<br> 記憶體：32MBRAM/16MBROM&#13;<br> 處理器：i.MXL處理器&#13;<br> 顯示器：65,536色/320×320解像度&#13;<br> 記憶槽：MemoryStick&#13;<br> 備用時間：5.5-10日&#13;<br> 體積：75×113×13.2mm&#13;<br> 重量：145g&#13;<br> 查詢：23452966（SONYHK）</fontstyle></spanclass></p><p><spanclass><fontstyle>新機橫度扮DC  &#13;<br> 兩部新機喺前面睇就好似好老實，唔好以為今次SONY偷懶，加兩三樣功能上去就算，查實機背先係精采之處，皆因機背有個31萬像素鏡頭，最正斗就係快門設係機側下方，只要將部機打橫拎，就如假包換成部數碼相機咁款，手感重相當就手，絕對呃到唔少人。不過更精采之處就係喺機底嗰「丁點」空位，都加個鏡頭蓋開關，真係唔到你唔寫個服字畀SONY。但係可能要配合呢個「橫度」設計，影相畫面只得橫向顯示，唔可以垂直顯示。</fontstyle></spanclass></p></body></html>