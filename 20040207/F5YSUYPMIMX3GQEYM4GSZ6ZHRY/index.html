<html><header><meta charset="utf-8"><title>周啟生實力派撐場周永恆冇份</title></header><body><h1>周啟生實力派撐場周永恆冇份</h1><p>周啟生將於本月二十二日舉行個人演唱會，他昨日在金鐘出席記者會，對於演唱會邀請了李克勤、古巨基等出任嘉賓，但曾傳不和的姪仔周永恒卻沒有份，周啟生說：「今次演唱會係好有睇頭，好多係實力派嘅，希望可以做到好靚、好有質素。」<br> &#13;<br> <spanclass>Ba叔替華仔不值 &#13;<br> 周啟生此言似暗寸其姪仔，對此他否認說：「唔係咁意思，大家一家人，𠵱家氣氛緩和啲。」林燕妮昨日亦有捧場，她說：「我剛去完巴黎旅行散心，返到屋企第二日起身發現手背瘀咗，好似俾人搣咗一吓，可能係我細細佬（林振剛）知我返嚟特登咁做。」&#13;<br> 此外，對於劉德華與加際公司的關係惡化，陳達志（Ba叔）說：「佢實在太好人，但係又儍又盲，人哋叫佢幫就幫，都唔諗吓後果會係乜，我睇唔過眼先出聲。件事喺法律上平息先，華仔唔使講邊個啱定錯，等公眾決定，若有機會和解就以和為貴。」&#13;<br> 採訪、攝影：王連連</spanclass></p></body></html>