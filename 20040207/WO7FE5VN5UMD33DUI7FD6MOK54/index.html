<html><header><meta charset="utf-8"><title>申請來港定居需時稍後擺喜酒<br>張延嫁張錦程喊足全程</title></header><body><h1>申請來港定居需時稍後擺喜酒<br>張延嫁張錦程喊足全程</h1><p>張錦程與張延這對情侶，本月一日終於正式拉埋天窗，在紅棉路婚姻註冊處註冊結婚，儀式簡單而溫馨，新娘子張延更喜極而泣。張錦程現時正申請張延到港定居，兩人遲些才在港補擺喜酒。</p><p>曾在《歡樂今宵》中扮「羊嫂」出位的張錦程，與華南理工前學員、有「翻版周海媚」之稱的張延已拍拖三年，這對情侶本月一日終於拉埋天窗，於紅棉路婚姻註冊處結婚，不少圈中好友包括陳錦鴻、張家輝、關詠荷及黃智賢等均有到賀。<br> &#13;<br> <spanclass>生仔順其自然 &#13;<br> 張錦程昨日接受記者電話訪問時說：「我哋一齊可以話係注定嘅緣份，不過暫時只係註咗冊，未定幾時擺酒，因為我𠵱家忙緊舞台劇《家庭作孽》，三月要演出，再睇吓啦。」&#13;<br> 張延現時身在內地，月底會來港，張錦程既是她的丈夫，亦是她的經理人，問他可打算短期內生BB，張錦程表示順其自然，不過自己亦喜歡小孩，記者指他奪得美人歸，張錦程笑說：「佢都奪得美男歸呀！」&#13;<br> 新娘子在相片中鼻眼通紅，錦程透露因為太太心情太激動，註冊當日喊足全程，張錦程說：「𠵱家我哋走向人生新階段，好難得互相相愛、欣賞，拍拖三年我哋成日因為工作要兩地相隔，所以好珍惜見面日子。」<br> &#13;<br> <spanclass>有意在港置業 &#13;<br> 張錦程透露會申請妻子來港定居，他說：「基本上都好方便，佢可以喺香港出入，至於申請就要等批核，未知要幾耐先掂。如果擺酒應該都喺香港擺。」問張錦程可有打算置業，他笑說：「慢慢嚟啦，或者樓價會再跌呢！」&#13;<br> 採訪：張止寒</spanclass></spanclass></p></body></html>