<html><header><meta charset="utf-8"><title>新車速報：<br>豐田CrownAthlete動感豪邁集一身</title></header><body><h1>新車速報：<br>豐田CrownAthlete動感豪邁集一身</h1><p>要數香港人至推崇備至嘅豐田車系，可算得上係凌志LS系列；惟東瀛本土嘅用家，卻一直尊崇豐田Crown車款，不離不棄嘅態度，更一直持續至今嘅第12代車款。難得廠方能破舊立新，摒棄一貫Crown嘅成熟保守路線，改而走時尚富動感嘅豪華轎車類型，比較起凌志LS車系，可謂有過之而無不及㗎！&#13;<br>&#13;<br>記者、攝影：陳偉林　&#13;<br>ImageGirl：Cody　&#13;<br>服裝提供：ZealPhythm</p><p>向來給人保守份量十足嘅Crown，面對同級對手嘅德國品牌不斷追迫，除咗要保留固有豪華設備外，部車本身嘅重量及平均分布可謂不容忽視；新車不僅用上佔全車45%高拉力鋼材，連帶動力心臟亦改用上體積較細嘅V6偈，縮減引擎艙面積之餘，重可以進一步擴闊前後軸距，有助提升車廂空間，以及平衡車重分布嘛！&#13;<br> &#13;<br> <spanclass><fontstyle>低斜線條烘托有房跑味  &#13;<br> 由於車頭縮短營造有低斜輪廓，匹配上一對附有AFS智能轉向嘅Xenon頭燈，配襯響大幅面鬼面罩，以及一體式頭泵把連整流器，看來格外出神又見跑意呢！再者，前後軸距伸延，至令C柱可有一個較細角度編排，看來倍見動感外，Athlete特別版重有全車包圍、兩邊裙腳同尾定翼，加埋一對雙圓尾燈配搭，重凸顯出多一份剛性㗎！</fontstyle></spanclass></p><p><spanclass><fontstyle>設備先進享受高  &#13;<br> 根據廠方資料，給擴闊咗嘅新座艙，數值要較同級寶馬5系及平治E-Class還要優勝，予人坐得愜意之餘，各個柱位、車頂及地台等地方，均注入有隔音功效嘅泡沫塑材；而整個車架同底盤，還用上最新雷射焊接，有強化車體硬度㖭！&#13;<br> 其次，新車備有KeylessGo智能車匙外，開關引擎只需輕觸按掣便成，連帶開關車門亦一樣。多功能行車電腦備有多媒體AV系統外，還有豐田G-Book系統；既有倒車閉路電視，又有杜比5.1嘅MarkLevinson高級音響連DVD裝置，還有附過濾裝置嘅獨立恒溫冷氣系統呢！</fontstyle></spanclass></p><p><spanclass><fontstyle>新偈低轉扭力輸出勁  &#13;<br> 新車一台輕巧GR系列嘅3.0公升V6偈，輸出數值出眾之餘，有90%峯值扭力更可在2000rpm轉數下釋放，有助提升加速感外，原車更備有電子AVS避震，匹配主動式VSC連TRC裝置、四輪碟煞、ABS連EBD等裝備，既帶出穩妥高速循迹力，又見有收放自如嘅煞車效果呢！&#13;<br> &#13;<br> <b> 記者評語：動靜皆宜氣派十足</b> &#13;<br> 新車跟過往11代車款可謂截然兩樣，造型時尚見動感之餘，又不失豪華轎車風範，除媲美香港人推崇備至嘅凌志LS車系外，一台全新GR系列3.0公升V6偈，匹配最新6前速半自動波，低轉起跑加速強而有勁，既有AFS智能頭燈，又有電子避震等裝備，果真教人刮目相看。&#13;<br> &#13;<br> <b> Cody評語：乘坐舒適享受至高</b> &#13;<br> 新車造型份量十足又見魅力，難得重予人一份跑車動感；最特別莫過於特大開啟角度嘅後排車門，令上落倍感輕鬆外，車廂空間既寬敞又寧靜，重有多媒體AV系統連高級音響，置身其中可謂享受至高。</fontstyle></spanclass></p><p><b> 豐田CrownAthlete3.0V6規格</b> &#13;<br> 引擎：2994ccV6DOHC&#13;<br> 馬力：256ps/6200rpm&#13;<br> 扭力：32.0kgm/3600rpm&#13;<br> 傳動：6前速半自動波，後輪驅動&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：225/45R18BridgestonePotenzaRE030&#13;<br> 尺碼：4840×1780×1470mm&#13;<br> 軸距：2850mm；車重：1600kg&#13;<br> 0-100公里：7.4秒&#13;<br> 極速：180km/h（有限制）&#13;<br> 平均耗油：11#.8km/L&#13;<br> 新車售價：約港幣50萬起&#13;<br> 車輛提供：富利堡汽車（28776700）</p></body></html>