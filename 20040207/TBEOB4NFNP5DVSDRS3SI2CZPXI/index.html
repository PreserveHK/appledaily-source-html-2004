<html><header><meta charset="utf-8"><title>寵物花園：<br>活潑巴西龜最愛玩壁虎功</title></header><body><h1>寵物花園：<br>活潑巴西龜最愛玩壁虎功</h1><p>一隻巴西龜，十元八塊亦有交易，可以說是不少人兒時的入門寵物。不過有些人覺得，龜是冷血、沒智商，尤其巴西龜，身價便宜而「死不足惜」。其實只要用心飼養，好好跟牠們溝通，不但可以跟你工作為伴，也能在家等你返歸，所帶來的樂趣，絕不下於聰明的貓貓狗狗。&#13;<br>記者：張一豪&#13;<br>攝影：梁細權</p><p>任職文員的Carrie好錫她的巴西龜，別人會常拖狗散步，她則把龜帶回公司。點帶？用紙巾包住龜仔放在衫袋便是。「有人會在公司種小盆栽減壓，但我就有阿輝同靚靚（她兩隻寶貝龜的名字）陪，做事都特別開心。」&#13;<br> Carrie說因為家人要返工返學，為了方便照顧，她便將龜帶返公司，除此，她亦可在發悶時逗牠們玩解悶，最愛跟牠們玩壁虎功，讓牠們爬紙筒。&#13;<br> &#13;<br> <spanclass><fontstyle>幫同伴醫病  &#13;<br> 別以為龜是冷血動物，其實牠們有時都很有天性和個性。阿輝較靜，靚靚活躍，可能是一起長大的關係，兩隻龜有時好似心靈相通一樣，會同一時間做出相同動作，例如一齊看着同一個方向，又或者當一個不動時，另一個都不動，最不可思議的一次，是靚靚竟幫阿輝醫病。&#13;<br> 「有一次阿輝患了巴西龜常見的白矇症，在眼上生了一個好似瘡的物體，就算敷藥都無用，搞到阿輝足有一個星期不肯進食，當時我們好驚阿輝會死。有一日靚靚竟然咬阿輝，原來是幫牠咬穿粒瘡，之後阿輝立刻奇迹地復元，我們一家都覺得好神奇。」</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>睇漫畫愛上龜  &#13;<br> Carrie之所以養巴西龜，全是因為愛上麥嘜漫畫中的一隻龜。「我同妹妹係麥嘜Fans，故事入面有一隻會拱橋的龜仔叫『阿輝』，我同妹妹見到後都十分鍾意，所以便到寵物店去買龜仔。有人話，揀巴西龜，要揀一缸入面最活躍的，先可以養得大。但我們就見到缸中有幾隻龜仔特別細，體積只有五毫子銀咁大，外表特別可憐，於是就買了牠們回家，就係咁養了兩年幾。」可能真是先天不足的關係，牠們長得真的不算大，只得3吋長，幸好營養充足，身很厚，好肥。</fontstyle></spanclass></p><p><spanclass><fontstyle>會食麥樂雞  &#13;<br> 據Carrie說原本還有一隻小幽，但買回家後體弱多病，雖然已買藥水醫治，但最後都是死去。&#13;<br> 「我們當時好傷心，為牠做了一個紙棺材，我重買好多鮮花鋪在棺材入面，將牠風光大葬在屋企附近的公園，之後就更加錫剩下的兩隻龜。」&#13;<br> 因為擔心兩隻龜仔會步小幽後塵及不夠營養，Carrie除了餵龜糧外，有時還會餵吃麥樂雞、鈣片，所以就算是過年過節一家人食燕窩龍蝦，都會預埋阿輝靚靚一份，希望牠們盡量吸收，無怪乎兩隻龜仔雖然細細粒，但卻長得活潑又健康。</fontstyle></spanclass></p><p><spanclass><fontstyle>養三年變八吋大龜  &#13;<br> 另一位愛龜如命的彭小姐，她話發夢都無想過自己養的三隻巴西龜，其中一隻可以有成八吋長，其餘兩隻，也有五、六吋大。&#13;<br> 「當初帶牠們返屋企時，體積都是普普通通好似五圓硬幣大一點點，而我亦無乜特別飼養，只是餵牠們食龜糧，有時就餵蝦乾，但點都估唔到可以養到咁大。」&#13;<br> &#13;<br> <spanclass><fontstyle>叠羅漢曬太陽  &#13;<br> 最初彭小姐以為巴西龜好蠢，但係養養吓才發覺牠們會認得主人。&#13;<br> 「當我們一返屋企開門時，就會見牠們手舞足蹈咁，顯得特別興奮。因為牠們屬冷血動物，處於冬天沒夏天活躍，很多時候都不願活動；但一到夏天時，牠們便會經常玩叠羅漢曬太陽，三隻龜的感情好似好好一樣，十分得意。」&#13;<br> 現在體型最大的一隻叫綠綠，性格比較活潑，鍾意爬出牠的大盆住所，然後匿在牆角處；第二大係大大，性格比較惡，如果放條毛巾在牠面前『揚揚吓』，便會發惡咬毛巾；而最細隻係青青，特別文靜，所以話每隻龜都有不同性格。&#13;<br> &#13;<br> 巴西龜資料&#13;<br> 英文名：REDEAREDSLIDER&#13;<br> 學名：CHRYSEMYSELEGANS&#13;<br> 原產地：美國路易斯安那州&#13;<br> 名稱由來：可能因甲殼花紋非常鮮豔，讓人聯想到巴西嘉年華會&#13;<br> 體積：成年龜體長可達30公分&#13;<br> 壽命：大約可養三十年，若飼養方式正確，可以超過一百歲</fontstyle></spanclass></fontstyle></spanclass></p><p>&#13;<br> &#13;<br> </p></body></html>