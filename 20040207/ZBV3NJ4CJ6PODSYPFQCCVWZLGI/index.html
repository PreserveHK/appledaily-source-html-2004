<html><header><meta charset="utf-8"><title>春夏男裝4大霸主</title></header><body><h1>春夏男裝4大霸主</h1><p>春夏女裝季季都是輕柔雪紡甜美花樣，其實來來去去幾道板斧，的確幾悶，相反男裝品牌則每季都有新點子，上年以JunyaWatanabe搞作最多，春夏玩老牌LewisLeather紙樣、秋冬玩雪柄，順利成為HighFashion男裝界霸主。新一季度洗牌再計過，今季不約而同，幾大品牌均從行外其他藝術範疇攞靈感，到底邊位跑出現時言之尚早，至少新鮮感話題性十足，已足夠叫大家格外留神。&#13;<br>&#13;<br>記者：吳小明　攝影：楊錦文&#13;<br>模特兒：JonChu　Grooming：VivNg</p><p><spanclass><fontstyle>GARCONSHommePlus玩漫畫  &#13;<br> 百足咁多爪嘅GARCONS各主副線各有不同方向，男裝主線中的HommePlus今勻玩童真插畫，而且不止一位，一來就幾個，一般人唔睇漫畫實在對呢批畫作毫無認識，在此影低畀大家自己欣賞。</fontstyle></spanclass></p><p><spanclass><fontstyle>同場加映&#13;<br> COMMEdesGARCONSSHIRT×FredPerry無驚喜！  </fontstyle></spanclass></p><p><spanclass><fontstyle>Viktor&amp;Rolf玩童真  &#13;<br> 兩位荷蘭孖寶Viktor&amp;Rolf今季女裝將中性男裝女着繼續發揚光大，男裝則南轅北轍，請來荷蘭極富童心畫家LilyvandeStokker合作，春田花花上晒身，不僅粉彩色調為主，大量浪漫可愛花卉圖案以舒適輕巧造型提供，老實講連香港地嘅老積細路仔都會嫌乸型，保守的本地男士都是揀淨色項目較穩陣。</fontstyle></spanclass></p><p><spanclass><fontstyle>精神領袖RafSimons  &#13;<br> 命名為「MayTheCircleBeUnbroken」的春夏系列，怒火街頭咗幾季嘅RafSimons今季請來德國詩/哲人HermanHesse上身，系列重點作品包括束繩鬆身褲、刺繡束腰恤衫、印有釋迦牟尼及其他宗教相關圖案的T恤，十分Spiritual，俗一點講即係「都幾Deep喎」，欣唔欣賞就視乎諸君慧根。</fontstyle></spanclass></p><p><spanclass><fontstyle>HusseinChalayan故鄉風景  &#13;<br> 今季男女裝最一脈相承的，要算是HusseinChalayan，雖然男裝剪裁遠比女裝平實易着，但同時以故鄉風景作主打圖案，這個命名為TemporalMeditations的系列以電影作表達手法，故事以雅典機場作背景，時空於現實過去、真實夢幻中穿插，戲中出現印有古希臘神像的布帶成為一系列T恤的圖案，以基本素淨色系為主，夾以搶眼鮮橙及花樣圖案，算是數季以來Chalayan最「搶」的男裝系列。</fontstyle></spanclass></p><p><b> 售賣點：</b> &#13;<br> I.T（28344056）銅鑼灣信和廣場地下&#13;<br> Joyce（28101120）中環新世界大廈地下&#13;<br> Joyce（25235944）金鐘太古廣場334號店</p></body></html>