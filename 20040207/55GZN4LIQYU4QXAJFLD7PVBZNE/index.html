<html><header><meta charset="utf-8"><title>歐寶Tigra日內瓦車展現真身</title></header><body><h1>歐寶Tigra日內瓦車展現真身</h1><p>近年，德國歐寶車廠先後推出多款新車，全都備受車迷追捧；然而，響嚟緊3月初舉行嘅瑞士日內瓦車展上，佢哋又將會展出全新Tigra雙座位開篷小跑車呢！&#13;<br>全新Tigra開篷小跑車，賣相既別致又吸引，而其電摺硬頂開關亦甚為容易，只需輕按設於車內嘅控制鍵便可，全不假於人手，而篷頂響收摺後，更會接近垂直收藏於尾廂與座艙之間，從而令尾廂可有一定嘅載物空間呢！另外，車廂鋪排亦甚具跑味，不但來得寬敞舒適，更備有一雙承托力甚豐嘅桶形跑車座椅，以及金屬面板裝飾嘅中控台㖭！&#13;<br>引擎配搭方面，廠方就為用家提供有分別輸出90匹馬力嘅1.4公升Ecotec，以及125匹馬力嘅1.8公升引擎作選擇。新車將於今年夏季正式登場，有興趣嘅車迷就要留意一下喇！</p></body></html>