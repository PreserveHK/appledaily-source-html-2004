<html><header><meta charset="utf-8"><title>電腦新產品：15.4吋超大闊屏幕<br>東芝流動影音王輕薄登場</title></header><body><h1>電腦新產品：15.4吋超大闊屏幕<br>東芝流動影音王輕薄登場</h1><p>近排數碼相機最興用大芒做賣點，重愈出愈大，筆記簿電腦都有同樣傾向，除咗要芒大，重要「打橫」睇，推出一啲大兼闊屏幕嘅型號，最好例子就係Toshiba最新推出嘅升級版SatelliteM30，擁有超靚嘅影院級15.4吋闊屏幕，大得嚟機身仍然既輕且薄，不失筆記簿流動性高嘅重點！&#13;<br>&#13;<br>記者：許福合　攝影：Alex　ImageGirl：Kennis</p><p>雖然M30外形設計都相當唔錯，但係講到最突出之處，重係其所採用嘅15.4吋闊屏幕，長闊比例為16:10，用嚟睇DVD夠晒電影感，特別震撼；同一時間，闊屏幕對工作亦有唔少好處，能有更多空間同一時間顯示多個軟件，一邊寫文件，仍可同時上網查資料。講番個芒，除咗大之外，質素亦要特別一提，光度充足，即使戶外使用仍可以睇得清清楚楚，同時可視角度夠大，即使一班人圍埋睇戲都好啱使。</p><p><spanclass><fontstyle>最強DVDMulti  &#13;<br> 通常咁大個芒嘅筆記簿份量一定唔小，見到M30嘅Size同重量就份外驚奇，雖然仍難與MiniNotebook比較，但喺同級裝備齊全嘅All-In-One機種中，M30仍算一絕，機身只有25.4mm薄，但已內置有DVDMulti光碟機，支援DVD+/-兩大燒錄制式，兼容性最廣，加上採用Centrino1.7GHz規格，基本嘅802.11b外，更可以用埋新嘅「g」制式，享用更高速無線網絡。M30使用GFFXGo5200顯示同Harman/Kardon名牌喇叭，機迷一族打機效果一流。&#13;<br> 講咗咁多優點，都要彈一彈佢，睇睇銀碼，索價$18,888，同級中算係略貴，不過Toshiba機用料、質素一向唔錯，用落比較有信心。</fontstyle></spanclass></p><p><b> PROFILE</b> &#13;<br> 處理器：Centrino1.7GHz&#13;<br> 記憶體：512MBDDR&#13;<br> 硬碟：80GB&#13;<br> 屏幕：15.4”WXGA&#13;<br> 光碟機：DVDMulti&#13;<br> 顯示：GFFXGo5200&#13;<br> 體積：360×270×25.4-35.9mm&#13;<br> 重量：2.8kg&#13;<br> 其士商業系統（29533555）&#13;<br> &#13;<br> <spanclass><fontstyle>流動影音Notebook大晒冷  &#13;<br> 家陣目前電腦市道，係Notebook新機愈出愈勁，一般高速無線上網差不多例牌配備，不過，其實工作用途外，娛樂用嘅影音功能不可忽視，今日就介紹幾部新嘅影音Notebook，等大家一邊工作一邊輕鬆吓。</fontstyle></spanclass></p><p><spanclass><fontstyle>Aspire2000鋁合金機身  &#13;<br> acerAspire2000用上鋁合金機身，特點係硬正可靠，另外還可隨時用DVD-R燒碟DVD，娛樂工作並重。&#13;<br> 處理器：Centrino1.6GHz&#13;<br> 記憶體：512MB　硬碟：60GB&#13;<br> 光碟機：DVD-RW&#13;<br> acerHK（25280233）</fontstyle></spanclass></p><p><spanclass><fontstyle>X30闊螢幕LCD  &#13;<br> SamsungX30與M30一樣用上闊螢幕LCD，銀白機身設計，另加FXGo5200顯示卡，機迷至愛！&#13;<br> 處理器：Centrino1.5GHz&#13;<br> 記憶體：256MB硬碟：60GB&#13;<br> 光碟機：DVDCombo&#13;<br> Samsung（28626008）</fontstyle></spanclass></p><p><spanclass><fontstyle>TR337萬像素眼仔  &#13;<br> SONYTR3與同系列一樣，內置咗眼仔MOTIONEYE，37萬像素鏡頭，配合內置咪即可玩視像會議，娛樂兼實用。&#13;<br> 處理器：Centrino1GHz&#13;<br> 記憶體：768MB　硬碟：40GB　光碟機：DVDCombo&#13;<br> SONYHK（23452966）</fontstyle></spanclass></p><p><spanclass><fontstyle>TravelMate291LMi流動性高  &#13;<br> acerTravelMate291LMi機身輕巧，着重影音娛樂功能，配備15吋芒及DVD-RW。&#13;<br> 處理器：Centrino1.5GHz　記憶體：256MB&#13;<br> 硬碟：40GB　光碟機：DVD-RW&#13;<br> acerHK（25280233）</fontstyle></spanclass></p><p><spanclass><fontstyle>Z1XGP燒錄DVD  &#13;<br> VAIOZ1XGP內置DVD-RW燒碟機，除喺14.1吋芒上睇DVD外，還可以將拍得影片或相片，直接燒成DVD光碟。&#13;<br> 處理器：Centrino1.7GHz&#13;<br> 記憶體：512MB　硬碟：60GB&#13;<br> 光碟機：DVD-RW&#13;<br> SONYHK（23452966）</fontstyle></spanclass></p><p><spanclass><fontstyle>PC-CL1-9CD規格標準  &#13;<br> SharpPC-CL1-9CD係一部非常標準嘅All-In-One電腦，功能應有盡有，而規格亦算不俗。&#13;<br> 處理器：Centrino1.4GHz&#13;<br> 記憶體：256MB　硬碟：40GB&#13;<br> 光碟機：DVDCombo&#13;<br> Mobilexpert.com（27577861）</fontstyle></spanclass></p><p><spanclass><fontstyle>nx5000三頻上網  &#13;<br> HPnx5000除咗影音功能強外，無線網絡支援晒三頻，去到邊都可上網。&#13;<br> 處理器：Centrino1.4~1.7GHz&#13;<br> 記憶體：128MB~1GB&#13;<br> 硬碟：30/40/60GB&#13;<br> 光碟機：DVD+RW&#13;<br> HPHK（800938833）</fontstyle></spanclass></p><p><spanclass><fontstyle>PortageA100白色琴面  &#13;<br> 東芝PortageA100使用白色鋼琴機面，另開關掣有藍燈，即使關機後，就會變成橙色，每次開機都有和弦音樂，最為有心思。&#13;<br> 處理器：Centrino1.4GHz&#13;<br> 記憶體：256MB　硬碟：60GB&#13;<br> 光碟機：DVDMulti&#13;<br> 其士商業系統（29533555）</fontstyle></spanclass></p><p><spanclass><fontstyle>PC-MC1-3CC六小時操作  &#13;<br> SharpPC-MC1-3CC使用AthlonXP-M1800+，極為慳電，最長可達6小時操作時間。&#13;<br> 處理器：AthlonXP-M1800+&#13;<br> 記憶體：256MB&#13;<br> 硬碟：40GB&#13;<br> 光碟機：DVDCombo&#13;<br> Mobilexpert.com（27577861）</fontstyle></spanclass></p></body></html>