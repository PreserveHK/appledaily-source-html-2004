<html><header><meta charset="utf-8"><title>　　武捷思派書要睇吓 - 李八方</title></header><body><h1>　　武捷思派書要睇吓 - 李八方</h1><p>粵海事件當年震動中外。粵海投資噚日開記者會，向每位記者送一本書──《粵海變革》，作者就係廣東省粵海投資兼廣東控股董事長武捷思，不妨同大家分享一下。八方其實去年已介紹過武董出咗本《粵海重組實錄》，非常罕有。點知武董今年再接再厲，呢本係講述佢如何以三年時間，大刀闊斧將每年稅前虧損高達二十五億元嘅省政府企業，轉變為年賺七億元。&#13;<br> 武董詳細教授面對巨額虧損企業嘅CEO應該做乜，當中法寶包括精簡架構。粵海投資原有多達二百三十多家子公司，要削減至只有二十三家；聘用員工則由一萬五千二百人減至三千五百人；引入賞罰制度，推動員工積極性；嚴格控制財務；業務發展要有核心方向，不可過於分散；建立監督制約機制，防止腐敗。MBA學生不可不讀呢。&#13;<br> （圖）噚日粵海記者會派武捷思嘅新書。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>