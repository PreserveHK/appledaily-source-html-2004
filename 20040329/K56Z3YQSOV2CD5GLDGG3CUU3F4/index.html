<html><header><meta charset="utf-8"><title>數碼影音：<br>CaplioRX升級更輕細28mm廣角更好玩</title></header><body><h1>數碼影音：<br>CaplioRX升級更輕細28mm廣角更好玩</h1><p>有無發覺一般數碼相機經常提到嘅賣點或改進部份，除咗解像度、光學變焦等，甚少有提及鏡頭有幾Wide呢？事關一般DC都只有35mm左右，無乜特別，而Ricoh最新數碼相機CaplioRX就具備28mm廣角拍攝，拍攝角度更寬闊，取景更容易，只要RX一機喺手，就有更多唔同玩法。&#13;<br>&#13;<br>記者：許福合　攝影：陳偉強&#13;<br>ImageGirl：小惠</p><p>以廣角拍攝為賣點，一向係Ricoh嘅賣點之一，對上一部G4Wide就同樣以28mm廣角鏡頭吸引一大班用家，今次登場嘅RX就與G4Wide睇齊，一樣可以拍攝28mm廣角，就算多人一字排開都唔怕影唔晒，而且機身比G4Wide更細更輕巧，外殼更換上金屬機身，摸上手更硬正耐用，重有黑、銀兩色選擇。RX主要針對一般入門級用家而設，光學變焦亦達3.6倍，遠近拍攝皆可應付自如，加上只需要2粒AA電芯操作，旅行影相絕對一流。</p><p><br> &#13;<br> <spanclass><fontstyle>極速0.9秒開機  &#13;<br> RX嘅反應速度亦絕得一讚，開機速度只需0.9秒！用嚟玩SnapShot拍攝效果一流，而拍攝時更只需從6種預設拍攝模式，如人像、運動、風景、夜景、文字及高感光度，按環境選擇就可以輕易拍到靚相。&#13;<br> 還值得一提，除咗換上更大嘅1.8吋LCD，睇得更清楚外，拍攝時更會喺屏幕顯示即時曝光情況嘅Histogram，睇住嚟影相就可以確保得出正常曝光相片，呢個功能通常係高檔機使用，入門級機就較少提供，可見RX並未因為定位較低而偷工減料。</fontstyle></spanclass></p><p><spanclass><fontstyle>Profile  &#13;<br> 感光元件：334萬像素CCD&#13;<br> 變焦：3.6倍光學＋3.4數碼&#13;<br> ISO：64~800&#13;<br> 電源：AA電芯×2&#13;<br> LCD：1.8吋&#13;<br> 記憶：內置8MB、SD/MMC&#13;<br> 體積：111.6×29×56mm&#13;<br> 重量：165g&#13;<br> &#13;<br> 麗確攝影器材　查詢電話：22925111</fontstyle></spanclass></p><p><spanclass><fontstyle>測試拍攝容易  &#13;<br> 拍攝簡單容易係CaplioRX最大賣點，而且喺預設拍攝模式，曝光亦見相當準確，即使新手亦可拍出靚相。</fontstyle></spanclass></p><p><spanclass><fontstyle>同級入門DC  </fontstyle></spanclass></p></body></html>