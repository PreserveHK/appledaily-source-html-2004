<html><header><meta charset="utf-8"><title>網絡產品受歡迎</title></header><body><h1>網絡產品受歡迎</h1><p>喺眾多電腦產品中，近年因為寬頻普及，加上唔少人家中都有多過一部電腦，一眾網絡產品變得相當受歡迎，腦場隨處可見，價錢重愈出愈平口忝。&#13;<br>&#13;<br>記者、攝影：許福合</p><p><spanclass><fontstyle>G-2000無線Router  &#13;<br> 要喺屋企自建網絡，最煩都係拉線駁線嘅問題，若電腦距離太遠，問題就更大，所以不妨整個無線網絡，價錢都唔算貴，最基本買個ZyXELZyAirG-2000無線Router，兼容802.11g制式，速度可以去到54Mbps，一般100米範圍都無問題，售價都係$795，另外重提供4組插頭，可用番有線網絡。&#13;<br> AdvanceComputer&#13;<br> 銅鑼灣皇室堡1128號舖&#13;<br> 查詢電話：28080840</fontstyle></spanclass></p><p><spanclass><fontstyle>CWC-854Notebook啱用  &#13;<br> 整好個無線網絡後，若用Notebook就要睇睇係咪支援無線網絡，無嘅話只要花多唔使3百，買張PCMCIA介面嘅CNetCWC-854無線網絡卡，係屋企行到邊都可以上網，因為兼容802.11b/g，既可享受高速，亦可喺戶外無線網絡熱點上網，唔使額外買兩張卡。</fontstyle></spanclass></p><p><spanclass><fontstyle>CWP-854毋須駁線  &#13;<br> 桌面電腦若要接駁無線網絡，PCMCIA卡未必合用，可以買張PCI介面嘅無線網絡卡CWP-854，價錢雖然比PCMCIA版貴，不過就多咗條有線天線，方便調校最佳嘅接收位置，而且唔使駁線，即使房廳各有一部電腦都唔使煩惱，可以齊齊上網。</fontstyle></spanclass></p><p><spanclass><fontstyle>EverBest  &#13;<br> 查詢電話：25448280</fontstyle></spanclass></p></body></html>