<html><header><meta charset="utf-8"><title>可樂×Levi's自己Crossover可樂樽</title></header><body><h1>可樂×Levi's自己Crossover可樂樽</h1><p>早兩日報道過可樂×Levi's，據知反應都幾熱烈，大家都吼住條牛仔褲。同期可樂亦推出的「Style-a-Coke」活動，畀大家自己創作Crossover可樂樽，講到咁神奇，其實係可樂推出了4款限量版膠樽招紙，分別為「可樂×501」、「可樂×N3BP」「檸檬健怡可樂×N3BP迷你裙」、「呍呢嗱味可樂×Type1」。要「製作」自家Crossover膠樽，首先要喺「7仔」購買500毫升可樂，再加錢換領Crossover產品，隨產品會附送2張招紙，畀你玩樽！留意是次所有500毫升可樂樽本身係無包裝紙嘅，此時請移玉步到全港只有指定20間有招紙包裝機嘅7-ELEVEN，將可樂樽放上機上，就可以即刻包裝好你自己嘅可樂樽！要留意，招紙共有4款，每換一件產品會送出2張同款招紙。全港7-ELEVEN都有產品換，但就只有20間有包裝機玩！想知邊間有，請電22103388。</p></body></html>