<html><header><meta charset="utf-8"><title>珍妮花洛庇絲潛移默化鑽研佛經</title></header><body><h1>珍妮花洛庇絲潛移默化鑽研佛經</h1><p>籮霸珍妮花洛庇絲（JenniferLopez）同李察基爾（RichardGere）主演嘅《ShallWeDance?》，前日喺紐約首映。籮霸以性感打扮現身，搶盡風頭。早兩日騎馬時跌傷左手嘅李察基爾，就算包到隻糭咁都堅持出席首映，認真唔話得！而籮霸拍完套戲後，就深受李察基爾影響，重話想研究吓佛經㖭！</p></body></html>