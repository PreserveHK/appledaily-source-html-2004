<html><header><meta charset="utf-8"><title>傳為鄭啓泰動粗　男方挺身維護<br>杜君慧避談爭仔打情敵</title></header><body><h1>傳為鄭啓泰動粗　男方挺身維護<br>杜君慧避談爭仔打情敵</h1><p>昨日有報道指前百富勤主席杜輝廉的女兒杜君慧，疑因爭風呷醋，上周末在中環涉嫌醉打新城DJ鄭啟泰的前妻、李蕙敏密友黃巧慧。杜君慧昨日封口不回應，而鄭啟泰則為女方大說好話。</p><p>前百富勤主席杜輝廉與ball場常客杜黃韋娘的獨生女杜君慧（Vanessa），言行一向反叛出位，昨日有報道指她上周末醉酒打人。&#13;<br> 現職新城娛樂台資料搜集員的杜君慧，當晚與曾任龍虎武師的男友阿寶拍拖出席在中環舉行的Motorola派對，報道指至凌晨二時，有醉意的杜君慧疑受人唆擺，被指出手襲擊新城DJ鄭啟泰的前妻、李蕙敏密友黃巧慧（Valy），並以中英語大爆粗口，再揮拳打Valy後腦，令她仆倒地上，對方報警求助，有說事件是因杜君慧迷上鄭啟泰所致。&#13;<br> <br> <spanclass>「唔覺對我有意」 &#13;<br> 鄭啟泰昨日傍晚六時到新城電台返工，他為杜君慧大講好話，又表示沒有見到對方飲醉及打人，他說：「冇見到，當時係打爛咗啲玻璃，好心巿民以為打交，走去報警啫，之後警方同我哋解釋番啫，冇事。」&#13;<br> 提到報道指杜君慧爆粗怒罵其前妻Valy，鄭啟泰說：「真係唔知，我都唔喺現場，小朋友太高興，胡言亂語啫，希望大家當娛樂新聞睇，茶餘飯後，講完就算喇。我都有callValy，佢都話係誤會。」至於有指杜君慧鍾情於他，鄭啟泰則說：「佢跟我學嘢啫，佢遲啲會開咪，我有責任教吓佢，我哋係師徒關係，唔覺佢對我有意思。」&#13;<br> 十分鐘後，杜君慧如常返工，但對傳媒則表現非常抗拒，她說：「我趕住返工，唔做嘢會俾人鬧。」問到有報道指她醉酒鬧事？她不作回答，火速閃入直播室，其後與鄭啟泰合照亦甚避忌。&#13;<br> <br> <spanclass>杜母：未知詳情 &#13;<br> 杜君慧的母親杜黃韋娘在電話中則表示未了解事件，她說：「我未同佢通電話，未知道件事嘅詳情，我諗佢冇事嘅，多謝大家關心。」&#13;<br> 現年二十三歲的杜君慧自小十分反叛和出位，十三歲已紋身、吸煙、經常逃學，十八歲時更曾因男友而離家出走，搬到西灣河的板間房居住半年。&#13;<br> 採訪、攝影：RubyWoo</spanclass></spanclass></p></body></html>