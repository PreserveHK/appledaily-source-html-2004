<html><header><meta charset="utf-8"><title>《金枝慾孽》效應　宮女也登台<br>鄧萃雯靠如妃日日𢱑外快</title></header><body><h1>《金枝慾孽》效應　宮女也登台<br>鄧萃雯靠如妃日日𢱑外快</h1><p>鄧萃雯繼續承《金枝慾孽》如妃娘娘之勢，最近頻頻亮相接騷，豬籠入水，而她亦似乎樂此不疲，昨日在中環出席活動，在擺甫士影相時更是如妃娘娘上身般，甚為搞笑。</p><p>鄧萃雯昨日身穿一襲紅裙，與在《金枝慾孽》中飾演宮女寶嬋的陳霽平，以及名模陳沛嘉在中環為法國首飾品牌BijouxBijoux演繹最新秋冬首飾系列。<br> &#13;<br> <spanclass>首飾贊助一年任用 &#13;<br> 陳霽平表示除收取酬金外，同時可任選其中一款首飾，至於如妃娘娘鄧萃雯的身價當然比陳霽平高，她除可得到可觀報酬外，所得到的首飾贊助足夠她一年使用。&#13;<br> 雖然《金枝慾孽》已經播完，但鄧萃雯仍樂此不疲，繼續擺如妃娘娘甫士影相，而她亦事先張揚，未來日子也會經常和大家見面，她說：「呢個星期大家會日日見到我，太多呢類型工作搵我做，所以要揀適合至做，淨係散騷都排到十二月。」<br> &#13;<br> <spanclass>寶嬋帶挈接內地騷 &#13;<br> 陳霽平亦說：「因為宮女寶嬋角色帶挈，所以有唔少內地登台騷接，以前都未試過有人搵我去登台，最近我連出街見到啲小朋友都會走嚟問我係咪寶嬋姐姐，希望無綫會拍《金枝慾孽》前傳，續集就唔好喇，因為好多角色都死晒。」&#13;<br> 此外，陳霽平前晚在將軍澳電視廣播城表示很想放假去日本旅行，更想交個日本男友，陳霽平說：「其實我接受唔到異地情，所以要搵個喺香港定居嘅日本男友。」&#13;<br> 採訪：魯萍　攝影：陳慧安</spanclass></spanclass></p></body></html>