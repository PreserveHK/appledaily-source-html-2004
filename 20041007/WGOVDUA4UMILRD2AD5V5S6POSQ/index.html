<html><header><meta charset="utf-8"><title>　　勞錦嫦反勸大班大量啲 - 李八方</title></header><body><h1>　　勞錦嫦反勸大班大量啲 - 李八方</h1><p>雖然立法會選舉都過咗，但係針對民主派嘅黑材料就未有停過，前日又有人揭大班過氣情史，重搵狄娜大爆大班以前追過佢，又踩大班個人唔掂，咁啱大班太太勞錦嫦噚日去立法會睇老公宣誓，重帶埋自己媽媽，即係大班外母去，據知大班媽媽喺加拿大，佢老人家唔鍾意香港，所以冇叫佢由加拿大返香港睇大班宣誓。&#13;<br> 八方問勞錦嫦知唔知大班同狄娜嘅情史，佢話嗰啲事佢一早知，大班睇完報道好㷫，佢勸大班應該大量啲，人哋要講就由得人講，無謂再回應，佢又話唔知係咪因為大班噚日宣誓，所以有人特登大做文章，不過有人搵得狄娜講呢啲野，有乜目的大家都知喇！勞錦嫦又話唔會幫大班做立法會事務，因為佢都唔識，大班自己會搵人幫佢手。&#13;<br> （圖）勞錦嫦（左）帶埋阿媽（右）嚟捧老公場。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>