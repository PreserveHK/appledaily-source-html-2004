<html><header><meta charset="utf-8"><title>潘迪生遙遠祝福楊紫瓊</title></header><body><h1>潘迪生遙遠祝福楊紫瓊</h1><p>法國名牌S.T.Dupont位於中環置地的新店重開，前晚舉行開幕酒會，香港代理、廸生集團主席潘廸生夫婦及女兒潘楚穎（DeeDee）以主人家身份，在場招待來賓如王仁曼、鄭海泉等，潘廸生更熱切推介李國寶兒子李民橋選購打火機。&#13;<br> <br> <spanclass>嬌妻助打江山 &#13;<br> 潘廸生大談擴展計劃，他說：「稍後將會喺日本再開店，太太Pearl（余桂珠）就會去巴黎主持一個大event。」早前傳出楊紫瓊與法拉利高層男友JeanTodt訂婚消息，楊紫瓊前夫潘廸生對此說：「我唔清楚，若果係真都會恭喜佢。」問他可會致電楊紫瓊，他說：「我同佢好多時都唔喺香港，平時冇乜聯絡。」&#13;<br> 潘廸生現任妻子余桂珠亦異口同聲表示與楊紫瓊少聯絡，她說：「都係睇報道知道啦，我哋少聯絡，但係都好替佢開心。」&#13;<br> 採訪：IngridChan&#13;<br> 攝影：IpKwanHoi</spanclass></p></body></html>