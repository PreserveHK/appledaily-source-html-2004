<html><header><meta charset="utf-8"><title>　　星展帶隊打高爾夫 - 李八方</title></header><body><h1>　　星展帶隊打高爾夫 - 李八方</h1><p>星展銀行噚日請咗一百個大客去深圳觀瀾湖打高爾夫，銀行則派出香港兩大巨頭──主席黃鋼城（Frank）同行政總裁蘇禮文（Randolph）領隊。&#13;<br> 八方一早聽聞，報名反應好踴躍，所以噚日雖然有雨，但係班客仔都好開心，消息人士同八方講，開球禮未開始，各客戶已急不及待要落場，打得最好嗰個只係要八十一桿，至於兩位大班，就唔知打成點喇，淨係知道Randolph打得好過阿Frank。&#13;<br> 其實幾多桿都唔緊要，最緊要開心啫，消息人士話，成日都見到Randolph係度笑，笑到好似細路仔咁開心。&#13;<br> （圖）黃鋼城打波都幾有姿勢喎。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>