<html><header><meta charset="utf-8"><title>逾百雙鞋無處放紅白藍袋儲衫<br>2R月擲萬元置裝捱麵包</title></header><body><h1>逾百雙鞋無處放紅白藍袋儲衫<br>2R月擲萬元置裝捱麵包</h1><p>2R近日剛推出新碟，面對排山倒海的宣傳工作，姊妹二人表示最感頭痛的便是服裝問題。雖然2R已獲不少品牌贊助服飾，但仍感入不敷支，要靠父親接濟，更不諱言試過窮到要捱麵包度日，認真陰功。</p><p>女子組合2R日前剛推出第二張大碟，為應付宣傳工作，二人要準備大量服裝更換，雖然她們現時由頭到腳都有贊助，但每月仍要自掏腰包花費五位數字來置裝。<br> &#13;<br> <spanclass>大肆搜掠 &#13;<br> 日前2R到尖沙嘴的Catalog挑選贊助服飾時，姊妹二人即毫不客氣地大肆搜掠一番，又不時交換意見，家姐Rosanne對一雙雙靚鞋情有獨鍾，而妹妹Race就鍾情新款帽子。&#13;<br> 2R說：「做歌手要用好多錢打扮，啲款又唔可以着咁耐，而且收入唔係即刻有，有時要等幾個月先收到錢，所以會叫爹哋幫吓手交屋租。我哋平時都會好慳，重試過捱肚餓，食足三餐麵包㖭，我哋唔敢講畀爹哋知，費事佢心痛啦！做得自己鍾意嘅工作梗要付出。」<br> &#13;<br> <spanclass>鞋盒砌牆 &#13;<br> 此外，2R表示現時家中有過百對鞋和大量衣服，Race說：「鞋櫃都唔夠放我哋嘅鞋，咪要將鞋盒砌成鞋牆，試過趕時間一心急就全部跌晒落嚟。最慘係𠵱家天氣又凍番，我哋因為衣櫥唔夠放冬天衫，所以將冬天衫放晒喺紅白藍膠袋入面，𠵱家要摷番出嚟着，都幾恐怖㗎。」&#13;<br> 採訪、攝影：駱華齡</spanclass></spanclass></p></body></html>