<html><header><meta charset="utf-8"><title>柏芝包抄嘉玲爭后座<br>金像獎影帝雙華大戰</title></header><body><h1>柏芝包抄嘉玲爭后座<br>金像獎影帝雙華大戰</h1><p>本屆香港金像獎最受注目的影帝和影后寶座由誰奪得，近期成為影圈中人熱門話題，普遍人都認為影帝將是雙華（劉德華、任達華）之爭，影后則由張栢芝與劉嘉玲激鬥。</p><p>今屆香港電影金像獎頒獎禮於後日舉行，最受矚目的「最佳男、女主角」獎，今年究竟花落誰家，外間一直很關注（提名名單見附表）。綜合各方意見，在《大隻佬》演和尚的劉德華，以及在《PTU》演機動部隊隊長的任達華皆是大熱，而後者已在金紫荊獎中先拔頭籌；至於影后熱門則是有《忘不了》及《大隻佬》兩個提名的張栢芝與《無間道II》的劉嘉玲之爭，《金雞2》的吳君如則被視為黑馬。&#13;<br> 鍾鎮濤看好劉德華奪得「最佳男主角」，他日前表示：「我覺得華仔喺呢部戲入面掌握個角色掌握得好好，恰到好處，不慍不火。」&#13;<br> <br> <spanclass>兩提名分散票源 &#13;<br> 至於女主角方面，鍾鎮濤認為劉嘉玲會獲獎，他說：「嘉玲嘅演技唔使我多讚啦，我覺得佢喺《無間道II》嘅表現已經到咗爐火純青嘅地步，佢好出，部戲有咁多好戲嘅男人，佢都冇俾人搶晒鏡，你睇完部戲後，除咗其他男主角，唔會忽略佢嘅存在，做到咁唔容易㗎。」&#13;<br> 而影評人海濤則看好任達華奪影帝，他日前表示：「我覺得任達華喺《PTU》嘅表現令人難忘，加上佢演技一向唔錯，始終欠少少運氣攞唔到獎，所以評審投票時都會加埋呢啲累積分數。女主角方面其實嘉玲同栢芝都好，但栢芝喺《忘不了》表現有啲過咗火位，加上佢有兩部片提名，多少會分散票源，反而嘉玲喺《無間道II》呢啲男性戲入面仍然搶鏡。」</spanclass></p><p><spanclass>造型佳忽略演技 &#13;<br> 編劇鍾繼昌則看好《金雞2》的張學友奪影帝，君如則奪影后，他接受電話訪問說：「雖然好多人覺得應該係劉德華同栢芝得獎，但我覺得學友同君如喺《金雞2》表現好專業，完全將角色掌握得恰到好處。至於栢芝喺《大隻佬》同《忘不了》做得唔錯，不過佢嘅表現其實重有發展空間，而劉德華喺《大隻佬》嘅造型實在太突出，反而令人忽略佢嘅演技。」&#13;<br> 採訪：陳月媚、蔡如育</spanclass></p></body></html>