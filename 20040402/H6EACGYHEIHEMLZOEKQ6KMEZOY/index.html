<html><header><meta charset="utf-8"><title>同沙麗鬥身材舞藝輸晒<br>祖兒做流行女皇得把聲</title></header><body><h1>同沙麗鬥身材舞藝輸晒<br>祖兒做流行女皇得把聲</h1><p>容祖兒後日兒童節將會在會展舉行「FeelThePop容祖兒流行女皇音樂會」，Boy'Z、吳浩康及葉蒨文（沙麗）屆時會擔任表演嘉賓，不過早前楊受成已取笑祖兒舞技不及沙麗，祖兒更笑言擔心身材會被沙麗比下去，屆時只好以歌會友。</p><p>容祖兒、Boy'Z及吳浩康昨日到九龍灣展貿為音樂會進行綵排，Boy'Z更特意送上一個皇冠給祖兒，寓意她是流行歌曲的女皇。<br> &#13;<br> <spanclass>勁歌要配熱舞 &#13;<br> 由於Boy'Z及吳浩康於音樂會上要表現勁歌熱舞，祖兒便預備了幾條大毛巾給他們抹汗，祖兒表示：「到時我哋會唱《火熱動感LaLaLa》同《非常夏日》呢啲快歌，所以一定會配合埋熱舞先得。」&#13;<br> 問到祖兒屆時會否與沙麗鬥身材時，她笑說：「我諗都係以歌會友好啲啦，費事到時兒童節嚇親啲小朋友啦。」<br> &#13;<br> <spanclass>「楊生踩到我死」 &#13;<br> 另外，祖兒透露日前被老闆楊受成取笑她的舞技遠遜沙麗，她說：「楊生睇完沙麗個演唱會之後就踩到我死呀，佢話我跳舞有排都未有沙麗咁勁，所以我決定要開始苦練舞藝。」&#13;<br> 而Boy'Z的Kenny表示他於錄音時弄傷了左邊面，他說：「我噚日錄快歌時係咁喺度跳，點知興奮過頭就成塊面撞咗落個咪度，重擦傷咗少少。」&#13;<br> 至於Steven則表示即將遠赴北京進修，他說：「以我所知嗰度好荒蕪，到時我要自己洗衫同洗底褲，我諗住帶定多幾條底褲上去，因為我怕到時我用手洗會洗爛呀。」&#13;<br> 採訪：李珮洳　攝影：陳志嵐</spanclass></spanclass></p></body></html>