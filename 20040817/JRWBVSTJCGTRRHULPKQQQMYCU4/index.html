<html><header><meta charset="utf-8"><title>新車速報：<br>鈴木原裝紋身小辣椒</title></header><body><h1>新車速報：<br>鈴木原裝紋身小辣椒</h1><p>近年唔少品牌開始吸納年輕人市場，力推平價新車之外，好多開始由「包裝」方面入手，將架車扮得型格靚仔啲，希望吸引更多年輕買家。鈴木近期亦着手幫旗下家族成員「裝身」，繼WagonR+後，新作係另一小成員Kei-Works，雖然今次加料唔算多，但一身小辣椒造型已足夠引來街頭目光。&#13;<br>&#13;<br>記者：黃婉冰　攝影：林栢鈞</p><p><spanclass><fontstyle>換裝跑版碳纖波棍頭  &#13;<br> 繼WagonR+後，Suzuki最近又將旗下另一部車仔Kei-Works進行小改裝，其實所謂改裝，只係講緊佢一身嘅「裝束」，所以完全合法，新出特別版改動唔算多，主要係玩車身貼紙。特別版全車會貼滿原廠貼紙，令這部小辣椒賣相變得更型格，至於車廂方面，波棍特別換上跑車版碳纖波棍頭，可以襯番前座一套RECARO半桶形跑車座椅，將小跑格局提升。&#13;<br> &#13;<br> <spanclass><fontstyle>Turbo介入夠自然  &#13;<br> Kei-Works由出道至今都只得棍波版，無他，660cc加Turbo，點都係棍波好玩啲，尤其是一到2500轉，Turbo就開始「嚟料」，Turbo介入毫無突兀感，一路順暢，加上陣陣低沉引擎聲，開始察覺到其小辣椒本色。車身短小易睇位，就算女仔都可以駕控自如，但始終略嫌其後座較窄，若然少載客，問題不大，反而可以索性放低後排座位後，擴充尾廂空間，用嚟裝番部超級大喇叭咪重好！&#13;<br> &#13;<br> <spanclass><fontstyle>原裝貼紙逐處睇  </fontstyle></spanclass></fontstyle></spanclass></fontstyle></spanclass></p><p><spanclass><fontstyle>SuzukiKei-Works&#13;<br> 跑車裝備一覽  </fontstyle></spanclass></p><p><spanclass><fontstyle>其他原裝鋪排  </fontstyle></spanclass></p><p><spanclass><fontstyle>高「實用率」尾廂  </fontstyle></spanclass></p><p><spanclass><fontstyle>SuzukiKei-WorksProfile  &#13;<br> 引擎：658cc直3DOHCTurbo&#13;<br> 馬力：64ps/6500rpm&#13;<br> 扭力：10.8kgm/3500rpm&#13;<br> 傳動：5前速手波&#13;<br> 懸掛：（前）麥花臣（後）獨立拖曳臂&#13;<br> 制動：（前）透氣碟（後）碟式&#13;<br> 輪胎：165/60R15&#13;<br> 尺碼：3395×1475×1530mm&#13;<br> 軸距：2360mm&#13;<br> 車輛提供：香島汽車（23320091）</fontstyle></spanclass></p><p><spanclass><fontstyle>其他人氣車仔&#13;<br> 大發MiraGino  &#13;<br> 賣點：首期$1,888出車，Gino今期勢強，659cc一樣有Turbo，棍波、自動波俱備，加上有幾分似經典車仔舊款MiniCooper，客路對準年輕買家。</fontstyle></spanclass></p><p><spanclass><fontstyle>smartfortwocoupe  &#13;<br> 賣點：二人世界至啱Feel，698cc自動波，又有+/-波設備，而且車身比Kei仔更短，啱晒女仔，早前重出埋Brabus特別版，以698cc、61匹馬力嚟講，十幾萬一部車仔真係貴咗啲，但樣靚補番數。</fontstyle></spanclass></p></body></html>