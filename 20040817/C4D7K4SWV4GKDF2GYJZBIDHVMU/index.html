<html><header><meta charset="utf-8"><title>PS2加碼再送兩款潮Tee</title></header><body><h1>PS2加碼再送兩款潮Tee</h1><p>早輪SCEH為催谷暑假中文Game七連發，專登印製咗一批靚Tee，送畀買Game嘅機迷。繼七月第一款用經典PlayStation手掣圖案做嘅Tee後，SCEH再度加碼，印製多兩款唔同圖案嘅Tee，包括《嗶波猴終極熱戰》主角隊及敵人隊圖案，一黑一白相當之搶眼。呢兩款靚Tee分別喺八月及九月送出，機迷只需到指定商舖，同時購買其中兩款中文Game，就可免費獲得。&#13;<br>記者：徐影龍</p><p><br> &#13;<br> 換Tee方法：攜帶SCEHPartnerShop店舖之正本收據（不同單亦可），前往PS2PlayGround免費換取。購買七款夏季中文大作任何兩款之收據，即可換一件Tee，多買多送，送完即止。&#13;<br> 地址：海港城海運大廈kidx（玩具反斗城側）&#13;<br> 查詢電話：27350044&#13;<br> 截止日期：9月30日&#13;<br> 7款中文Game：《魚仔：搶救水塘大作戰》、《嗶波猴終極熱戰》、《天誅．紅》、《麻雀派對》、《EyeToy：跟猴子玩吧！》、《櫻花大戰VEP0》（9月22日推出）、《多羅羅》（9月9日推出）</p></body></html>