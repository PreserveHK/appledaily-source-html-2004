<html><header><meta charset="utf-8"><title>雲尼鍾斯惡佬波牛慘變馬仔</title></header><body><h1>雲尼鍾斯惡佬波牛慘變馬仔</h1><p>荷李活打星史提芬史葛（StevenSeagal）最近同前英國球員雲尼鍾斯（VinnieJones）合演新片《Submerged》，佢哋前日去咗保加利亞為套片拍攝外景。佢兩個麻甩光天化日喺公眾電話亭貼到實，真係唔知搞緊乜。估唔到曾有「波牛」之稱嘅惡佬雲尼鍾斯，企埋喺高大嘅史提芬隔籬，即刻淪落到好似史提芬嘅馬仔咁。</p></body></html>