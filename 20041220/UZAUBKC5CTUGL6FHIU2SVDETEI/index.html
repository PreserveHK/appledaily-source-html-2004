<html><header><meta charset="utf-8"><title>愛心大使手記：<br>「送暖行動」靠讀者捐款支持</title></header><body><h1>愛心大使手記：<br>「送暖行動」靠讀者捐款支持</h1><p>重有幾日就係普世歡騰嘅聖誕佳節，當大家正忙緊選購聖誕禮物送贈至愛親朋，千祈唔好忘記一班生活喺貧窮線下嘅孤苦老弱，佢哋喺呢個早晚天寒地凍嘅冬日，有啲淨係靠一張殘舊棉被瑟縮喺床上避寒，實在需要大家伸出援手，畀啲溫暖佢哋。&#13;<br> 蘋果日報慈善基金月前展開一年一度「送暖行動」，迄今共接獲十六間社會服務機構申請禦寒物資，包括：棉被、毛氈、棉衣、手襪、羊毛短襪、頸巾同冷帽（見附表），蘋果基金已迅速作出回應，喺「送暖行動」專戶撥款，陸續安排送贈暖笠笠嘅衣物畀弱勢社群，受惠人士包括：獨居長者、低收入家庭、殘疾人士、籠屋戶、露宿者等。</p><p><spanclass>不少老弱申請寒衣 &#13;<br> 惟要讓更多苦主受惠，同過一個溫暖嘅冬季，有賴熱心讀者慷慨解囊。善長可透過捐款或捐贈禦寒物資，支持蘋果基金「送暖行動」，令更多弱勢社群覺得寒冬不冷，暖在心頭。&#13;<br> 「送暖行動」專戶捐款編號：C0670&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>