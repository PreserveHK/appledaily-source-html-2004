<html><header><meta charset="utf-8"><title>　　學好普通話分清「外國」同「愛國」 - 李八方</title></header><body><h1>　　學好普通話分清「外國」同「愛國」 - 李八方</h1><p>祖國眷顧香江，惠賜小島自由行，今時唔同往日，𠵱家出街唔想買嘢嗰陣俾人歧視，乾脆學番幾句普通話扮「自由行（旅客）」，啲店員肯定禮貌好多。&#13;<br> 為咗推廣普通話，擂台網同埋香港教育城噚日舉辦咗全港普通話拼音擂台賽決賽，勝出者全部都係精英。擂台網噚日同時公布咗香港人最常混淆嘅普通話拼音，好似「辛苦」同埋「幸福」、「獨立」同「毒辣」、「外國」同「愛國」、「溝通」同「交通」、「完蛋」同「元旦」、「絲瓜」同「西瓜」、「船尾」同「選美」、「順風」同「信封」、「下流」同「下樓」、重有「子女」同「妓女」。計八方話，𠵱家咁嘅時勢，當辛苦係幸福都唔緊要，最驚以為「外國」係「愛國」，到時就真係有排煩。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>