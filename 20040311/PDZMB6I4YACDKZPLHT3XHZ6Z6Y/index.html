<html><header><meta charset="utf-8"><title>飲食人誌：<br>老字號潮店甘香欖菜炒乜都掂</title></header><body><h1>飲食人誌：<br>老字號潮店甘香欖菜炒乜都掂</h1><p>在北角經營了三十幾年的潮州店，不但沒怒漢的惡相，還來個官仔骨骨的酸枝雲石格局，菜單裏除了冷盤還加入大量地道熟食菜，賣相精緻，水準穩定，加上招牌欖菜坐鎮，食客無不吃上癮，食過翻尋味，無怪乎開業多年，仍信心十足。&#13;<br>&#13;<br>記者：楊一凡　攝影：陳陶鈞</p><p>老闆之一的David在八年前，加入親戚開辦的食店，當時食店已經營了近三十年，有見舖租約滿，遂原班人馬在同區另起爐灶。David說：「當時同區有好多茶餐廳，我們想吸納一批較斯文的客人，故裝修較一般潮州舖頭骨子，食飯都是細聲傾偈好，若一個客大聲，滋擾到其他人，客人下次就不會再幫襯。」</p><p><spanclass><fontstyle>潮滬廚師坐鎮  &#13;<br> 為了迎合顧客口味，近年老闆多請了一位滬菜師傅，說到底香港人愛多選擇，獨沽一味潮菜，好易悶，除了加入其他菜系，每月還跟師傅商量新菜，David說：「我晚晚自己埋數，記得晒咩菜無乜人點，咩至受歡迎，我成日上網又睇報紙雜誌，參考下再思考下，就同兩位師傅商量咁樣變得唔得，好似欖菜唔配肉碎，配豬頸肉會點呢？就係咁每季迫兩個大廚諗十個八個菜。」一店真的能藏二廚嗎？老闆哈哈笑說：「肯聽人講，識欣賞人，先會進步，店裏的廚師都是愛進步的人。」</fontstyle></spanclass></p><p><spanclass><fontstyle>招牌菜  &#13;<br> 欖菜四季豆豬頸肉$45：豬頸肉用潮州滷水浸熟，每片都充滿滷水清香，切片後跟欖菜即橄欖菜和四季豆同炒，鹹中帶甘香，無怪乎不少客人都向舖頭問欖菜貨源，更多是食過翻尋味。老闆說無論是炒肉碎或䱽魚都很鹹香合味。</fontstyle></spanclass></p><p><spanclass><fontstyle>乾身香脆  &#13;<br> 椒鹽沙鯭魚$42：沙鯭魚是淺水海魚，拌芹菜和辣椒同炒，特別能誘發魚鮮味，以往沙鯭是窮人常吃魚，因為魚穫多，而且濕炒或酥炸也不嚡口，細條的沙鯭炸脆後連魚尾也可吞落肚。</fontstyle></spanclass></p><p><spanclass><fontstyle>靚欖皮黑肉紫  &#13;<br> 烏欖盛產於普寧巿，秋天結果，採摘後以油和鹽醃好，霜降，橄欖落瓷；以形似紡錘、皮黑肉紫的謂之靚欖，當地人只選青橄欖來醃製，生食不行但以鹽油醃製後，即可食用，味道鹹中帶香，很獨特。</fontstyle></spanclass></p><p><spanclass><fontstyle>踩過界菜  &#13;<br> 松鼠魚$150（足十二位用）：為了增加客路，老闆在菜單中加入川滬美食，上海廚師阿波就想到極考功夫的松鼠魚，波叔說：「這麼大條魚，要切得大小均一，泡油酥炸時，要做到口感相同，其實難度十足，想吃一定要先預訂。」</fontstyle></spanclass></p><p><spanclass><fontstyle>魚蛋變奏  &#13;<br> 潮州炒魚麵$50：魚麵是用門鱔和九棍的魚肉打成，再加點粉搓成糕狀，然後成大塊蒸熟，熟後切絲，跟鮮蝦、韭黃、葱段和醬油同炒，魚麵跟潮州魚蛋一樣，很爽口，曾師傅說把魚麵切得又薄又闊就可包潮州魚餃。</fontstyle></spanclass></p><p><spanclass><fontstyle>香芋入餡  &#13;<br> 潮州炸春卷$28：反沙炒芋頭、芋泥月餅和戈燒芋頭等小食，都充份反映了潮州人對芋頭情有獨鍾，但我沒想到連春卷餡也是芋絲，另配料則是冬菇，現在不是芋頭當造期，故煮前要先蒸熟至腍身後，才切成薄片捲好。</fontstyle></spanclass></p><p><spanclass><fontstyle>家常菜式  &#13;<br> 雪菜魷魚卷$48：單看菜名已知是上海師傅的傑作，材料雖然是家常便飯，但炒起來不油不膩，因為鮮魷走油後馬上飛水，全程只花四秒鐘，所以魷魚才炒得這麼爽口兼鮮甜。</fontstyle></spanclass></p><p><spanclass><fontstyle>食客兩句：  &#13;<br> 陳小姐和朋友：由舊舖幫襯到新舖，次次實會叫欖菜炒豬頸肉或者䱽魚，個欖菜好甘好香又唔係好鹹，送蠔仔粥都好正。</fontstyle></spanclass></p><p><spanclass><fontstyle>店名：梅花邨小館  &#13;<br> 電話：25619797&#13;<br> 地址：北角七姊妹道8號A地下（對正北角地鐵B4出口）&#13;<br> 營業時間：11:00am-12:00mn&#13;<br> 座位：60個</fontstyle></spanclass></p></body></html>