<html><header><meta charset="utf-8"><title>北京直擊<br>SonyEricsson百萬像素影相手機</title></header><body><h1>北京直擊<br>SonyEricsson百萬像素影相手機</h1><p>04年手機界已經颳起百萬風暴，Sharp的GX32百萬像素相機傳聞今個月彈出，SonyEricsson日前就於北京及倫敦同時召開記者會，發表其04年重頭之作，加入百萬像素風暴漩渦，當中旋轉式外形再加內置130萬像素之S700，令在場人士流晒口水。另一部被認為係T630後繼機的K700，靚仔之餘更加大至32MB記憶體和收音機功能，第二季忍到手，到年尾都未必忍到！&#13;<br>&#13;<br>記者、攝影：劉耀祥&#13;<br>&#13;<br>&#13;<br>&#13;<br>&#13;<br>&#13;<br>&#13;<br>&#13;<br><spanclass><fontstyle>現場花絮</fontstyle></spanclass></p><p><spanclass><fontstyle>S700Profile  &#13;<br> 制式：GSM900/1800/1900（三頻）&#13;<br> 顯示器：26萬色/TFT/320×240像素&#13;<br> 鏡頭：130萬像素/8倍數碼變焦&#13;<br> 功能：藍芽、Duo插槽、GPRS、3D遊戲、JAVA、和弦&#13;<br> 備用時間：12.5日&#13;<br> 通話時間：7小時&#13;<br> 體積：107.5×49×24.5mm&#13;<br> 重量：137g&#13;<br> 售價：未定&#13;<br> 推出日期：今年第四季</fontstyle></spanclass></p><p><br> &#13;<br> 今次SonyEricsson搶先於德國Cebit之前盡Show旗下04年勁機，明顯想為其Cebit造勢，發布會同時於英國倫敦及北京舉行，不過可能時間上較為急趕，又或者SonyEricsson想保留實力於Cebit，所以現場內，其重頭勁機S700只有機身模型供傳媒影相，令到不少傳媒空歡喜一場，惟有寄望Cebit上能一嘗其130萬像素威力。</p><p><spanclass><fontstyle>S700扭轉傳統  &#13;<br> S700其實源自日本SonyEricsson的SO505i，SO505i本來只適用於日本CDMA制式，而且於日本贏得極好銷售紀錄。今次SE火速推出GSM版本，功能上亦大同小異，最開心莫過於一眾東洋Fans及SE用家。&#13;<br> 講番部S700，外形大玩扭擰機身，雖然扭擰機身早於MotorolaV70年代已出現，不過今次SE扭得更加盡，將整個畫面可以180度旋轉，顯示器下則裝有鍵盤，而機身體積亦比想像中細部，合埋機身都只係同同廠T610相若，厚度上亦只係厚少少，拎上手亦在接受範圍之內。</fontstyle></spanclass></p><p><spanclass><fontstyle>SE首部130萬像素手機  &#13;<br> 再睇埋其內涵，就絕對認為係厚得有道理，首先就係其130萬像素影相鏡頭，照片像素達1,280×960，雖然未可以實際測試其威力，不過現場則有派發由SO505i所拍攝之後沖曬出來的3R照片，效果拍得住一般數碼相機。&#13;<br> 而其顯示器亦用上26萬色彩芒，面積達2.63吋，解像度有320×240，比起PDA亦毫不遜色。S700亦支援MemoryStickDuo插槽、藍芽及紅外線，想聽歌或者傳送資料就話咁易。而S700另一主打強項乃其3D遊戲引擎，記者會上亦有播放試玩片段，效果及流暢度叫人對手機遊戲另眼相看。不過S700要於今年第四季才推出市場，有心人就要加多點耐性。</fontstyle></spanclass></p><p><spanclass><fontstyle>同級手機  &#13;<br> <spanclass><fontstyle>SharpGX32「嚟緊」嘅百萬像素手機  &#13;<br> 現時市面仍未有過百萬像素攝影能力的手機，知道數碼通有部SharpGX32（歐洲版GX30），可能會趕在本月底登場；GX32使用了110萬像素的CCD鏡頭，並有輔助閃光燈，同時兼具數碼相片及短片拍攝功能，記憶媒體則使用MMC/SD卡。</fontstyle></spanclass></fontstyle></spanclass></p><p><spanclass><fontstyle>Profile  &#13;<br> 制式：GSM850/GSM900/GSM1800/GSM1900&#13;<br> 重量：100g&#13;<br> 體積：95×49×26mm&#13;<br> 螢幕：（內）CGSiliconTFT240×320pixels，262,144顏色&#13;<br> （外）FSTN64×96pixels，65,536顏色&#13;<br> 鏡頭：110萬像素CCD（858×1,144pixels）&#13;<br> 功能：藍芽、MMC/SD卡插槽、GPRS、MMS、來電照片顯示&#13;<br> 推出日期：2004年3月&#13;<br> 售價：未定</fontstyle></spanclass></p><p><spanclass><fontstyle>K700前面手機後面相機  &#13;<br> 雖然SonyEricsson網上共發表三部新機，除S700及K700之外，重有部Z500，不過Z500適用於GSM850制式，所以未必會於香港發售。所以傳媒們亦集中火力於另一新機—K700。K700外形上仍保留T系風格，機身大小亦都與T系相若，以雪白色機身示人，未知會否像T630般推出黑魂版。&#13;<br> SonyEricsson亦強調K700乃「雙面設計」，前方係手機，後方則係相機，一機集兩種風格。記者會上的K700仍是測試版本，不過從功能選單已睇出K700新加入AudioPlayer及收音機功能，記憶體亦增至32MB，最多可儲存400張照片，就算裝MP3亦都冇問題。</fontstyle></spanclass></p><p><spanclass><fontstyle>K700Profile  &#13;<br> 制式：GSM900/1800/1900（三頻）&#13;<br> 顯示器：6萬5色/TFT176×220像素&#13;<br> 鏡頭：30萬像素&#13;<br> 功能：GPRS、收音機、JAVA、和弦、藍芽&#13;<br> 備用時間：15日&#13;<br> 通話時間：7小時&#13;<br> 體積：99×44×13mm&#13;<br> 重量：90g&#13;<br> 推出日期：今年第二季&#13;<br> 售價：預計$3,500</fontstyle></spanclass></p><p><spanclass><fontstyle>藍芽配件大晒冷  &#13;<br> SonyEricsson當中的Ericsson可謂藍芽的老前輩，所以今次記者會上亦發表多款配件，將藍芽功能變得更多玩意，唔單止講電話咁簡單。</fontstyle></spanclass></p><p><spanclass><fontstyle>藍芽傳相到電視  &#13;<br> Nokia早前推出了一款紅外線相架，SonyEricsson這款MMV-100就將手機相片以藍芽Send到電視睇，夠晒Hi-Tech。</fontstyle></spanclass></p><p><spanclass><fontstyle>靠顏色認用家  &#13;<br> 汽車用藍芽裝置，最大特色乃接受5個不同使用者，並會以不同顏色辨認使用者身份。</fontstyle></spanclass></p><p><spanclass><fontstyle>藍芽耳筒玩換殼  &#13;<br> 新作HBH-600外形與前作HBH65相若，再加入換殼功能，襯衫襯心情一樣得。</fontstyle></spanclass></p><p><spanclass><fontstyle>傳統Handsfree新Design  &#13;<br> 為照顧一般用家，今次還新推了一款普通版HandsfreeHPS?0，外形極為型仔，掛上耳仔同樣可以咁搶眼。</fontstyle></spanclass></p></body></html>