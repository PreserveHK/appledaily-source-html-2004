<html><header><meta charset="utf-8"><title>蒲精名媛ParisHilton自動報料</title></header><body><h1>蒲精名媛ParisHilton自動報料</h1><p>前日係夜店MiamiMansion嘅剪綵儀式，一向鍾意蒲同見報嘅名媛ParisHilton，又點會唔出現？佢重帶埋發福唔少嘅男友NickCarter出嚟。Paris啱啱打過電話畀《紐約郵報》，澄清佢冇喺奧斯卡賽後派對度錫嗰位春宮帶前男友，亦冇同Nick分手。Paris重話早排阿Nick嘅阿嫲過咗身，男友返咗鄉下先少咗同佢一齊。</p></body></html>