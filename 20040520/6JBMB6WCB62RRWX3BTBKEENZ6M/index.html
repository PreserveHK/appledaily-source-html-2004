<html><header><meta charset="utf-8"><title>球迷要佐敦唔要占士</title></header><body><h1>球迷要佐敦唔要占士</h1><p>第二朝早六點幾，一起身就去東單睇吓順便醫肚，當我七點三到達時，已有近一百人在排隊，同其中幾個後生仔傾過，大部份都話係專登請假（逃學？）嚟睇！佢哋有唔少都話由巫師時代先開始睇佐敦，之後再翻睇公牛時代；佢哋覺得MJ無人可取代，亦愛穿佐敦牌的衣服，重話如果係勒邦占士或者安東尼嚟都唔會睇！&#13;<br> 到十點鐘，已有幾百人圍住東單體育中心，有爬鐵絲網；亦有爬牆、爬樹；重拆埋原本圍住嗰場嘅Jumpman膠布，重係咁起哄。Nike中國的公關同我講，今次活動不會公開，所以佢哋拆咗個場都冇用。結果搞咗個幾鐘頭，佐敦都係冇公開露面，之後公安話活動已取消，要求清場，人群才開始散去！<br> &#13;<br> <spanclass>7代奧運版得過睇字 &#13;<br> 之後去東方新天地嘅Nikeshop，有個counter擺咗啲佐敦鞋辦出嚟：有七代奧運版，四代灰黃等等；另一面就擺佐敦牌的衫褲，不過全部得過睇字。&#13;<br> 晚上八點，已經有民工係東方新天地紮營排隊等入場，今晚北京得十零度，都幾凍……&#13;<br> 文：Hleung</spanclass></p></body></html>