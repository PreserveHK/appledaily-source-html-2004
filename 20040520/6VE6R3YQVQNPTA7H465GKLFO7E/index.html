<html><header><meta charset="utf-8"><title>2R、Rosanne狂昅激凸男模<br>關心妍TubeTop輸畀比堅尼</title></header><body><h1>2R、Rosanne狂昅激凸男模<br>關心妍TubeTop輸畀比堅尼</h1><p>組合2R的Rosanne前晚在一個派對上，不時偷望一位只穿三角泳褲、來自巴西的混血男模，但事後她卻連聲否認偷望過對方。而該男模和穿上tubetop的關心妍合照時，敏感部位更見激凸。</p><p>楊千嬅、2R、馮德倫、關心妍和陳淑蘭等，前晚在中環TheEdge出席時裝雜誌的一周年紀念活動，名模Rosemary則以三點式泳衣上陣，不過下身就加了一條裙。而現場有一位來自巴西、穿上三角泳褲的混血男模特兒，及兩位穿泳衣的女模派糖，十分搶鏡。<br> &#13;<br> <spanclass>成熟才上床 &#13;<br> 男模派糖予甫進場的2R時，記者發現2R姐姐Rosanne偷望對方，她事後笑着否認說：「梗係冇，我唔敢偷望，行過都驚掂到佢。」2R表示一定不會穿三點式，而細妹Race在電影《精裝追女仔2004》中，和余文樂有一場借位的接吻鏡頭，Race說：「係導演王晶嘅安排，因為冇咁嘅必要，如果要嚟真，我都會介意，喺《四葉草》我都係俾人錫面之嘛，床上戲呢啲嘢就更加等我成熟啲先啦。」&#13;<br> 關心妍着上金色的tubetop上陣，三角褲男模與她合照時份外激凸。關心妍表示大會的主題是性感，故以性感裝束赴會，到場後見到不少比堅尼女模，方知自己只屬小兒科。<br> &#13;<br> <spanclass>吊威吔喪驚 &#13;<br> 楊千嬅得知古巨基在拉闊音樂會上唱她的《飛女正傳》忘記歌詞而自改歌詞一事，反應甚大地說：「係咩？咁勁！唔緊要，失禮得開心，又可以搞氣氛咪得咯，我自己都成日唔記得歌詞。」千嬅剛在北京拍電影《絕代三驕》回港，她透露戲中很多騎馬吊威吔戲，千嬅說：「爸爸（許冠文）乜都自己做晒，好犀利，我有一場吊威吔吊喺樹上嘅戲，哇，喪驚呀！」&#13;<br> 採訪：楊潔雯　攝影：陳慧安</spanclass></spanclass></p></body></html>