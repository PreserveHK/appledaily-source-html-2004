<html><header><meta charset="utf-8"><title>$428激抵！電腦駁電視轉換器</title></header><body><h1>$428激抵！電腦駁電視轉換器</h1><p>近年個人電腦處理能力日高，玩開影音嘅人都開始發現，用電腦睇DVD，不論聲、畫表現能力都強過時下一般DVD機不知幾多倍，如果唔想更換大量硬件情況下，享受電腦駁電視及Plasma嘅影音樂趣，最新推出嘅AverKeyLite可以幫到手。&#13;<br>基本佢係一個視像信號轉換器，佢可以將電腦的VGA信號輸出，轉換成一般電視機可接受的信號，經視頻、S-Video或色差線轉駁至電視或Plasma之上作播放；支援解析度達1,024×768﹙85Hz/PC；75Hz/Mac），所以畫面出到電視亦一樣非常靚仔！&#13;<br>大家唔好睇AverKeyLite機仔細細，佢機身重內置有三段式閃爍控制與亮度調整，支援16萬的絢麗顏色，所以影像輸出又穩定兼亮麗。不過小記最鍾意嘅，都係佢唔使火牛嘅設計；所需電源可以從USB內直攞，所以Notebook用家攞住佢通街駁電視做Presentation，都好方便。&#13;<br>&#13;<br>記者：朱崇德</p><p>Everbest&#13;<br> 電話：25412982</p></body></html>