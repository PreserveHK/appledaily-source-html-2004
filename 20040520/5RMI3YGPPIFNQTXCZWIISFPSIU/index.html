<html><header><meta charset="utf-8"><title>百合小姐高貴攞獎</title></header><body><h1>百合小姐高貴攞獎</h1><p>早排喺黑龍江忙完拍電影嘅常盤貴子，最近放緊個悠長假期，我羅拉重見佢喺自己個網頁度，約fans去郊外玩。而到噚日常盤終於再出現，原來佢去咗駐日嘅荷蘭大使館，去接受頒發「百合小姐獎」，表揚佢好似百合咁有生命力，咁有獨特味道喎。為咗配合番百合嘅高貴特徵，常盤都打扮得好優雅咁去攞獎。</p></body></html>