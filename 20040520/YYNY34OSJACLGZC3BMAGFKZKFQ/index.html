<html><header><meta charset="utf-8"><title>摩記再「轉」世V80揸槍影靚相</title></header><body><h1>摩記再「轉」世V80揸槍影靚相</h1><p>早年Motorola的V70，以旋轉式機面設計轉出新浪潮，堪稱摩記經典作品之一。而環觀現時市場上亦都未有後來者，可見經典設計要將之取代亦絕不容易。既然如此成功；摩記當然不能輕易放過，日前正式在港發表V70後繼作V80，依舊大玩旋轉機面，再加入30萬像素鏡頭，輕輕一推就有如揸手槍，有得型又有得影！&#13;<br>&#13;<br>記者：劉耀祥　攝影：周旭文</p><p>預計售價：&#13;<br> 約$4,300（普通版）&#13;<br> 約$5,000（豪華版）&#13;<br> 推出日期：5月尾&#13;<br> &#13;<br> 以往的主流手機外形，一向都以摺機及直身機為主，不過由04年開始，情況將會有所改變，預計將由伸縮及旋轉兩大勢力逐鹿中原，前者有韓國三星鼎力支持，後者則有SonyEricssonS700及今日主角MotorolaV80。而「伸縮派」三星已經打出第一招D410，今次就輪到「旋轉派」摩記以V80迎戰，兩派勢力正式交鋒！</p><p><spanclass><fontstyle>Profile  &#13;<br> 制式：GSM900/1800/1900（三頻）&#13;<br> 顯示器：65,536色/176×220像素/TFT&#13;<br> 鏡頭：30萬像素/4倍數碼變焦&#13;<br> 內置記憶體：6.5MB&#13;<br> 功能：24和弦、MP3鈴聲、藍芽、MMS、JAVA、電郵&#13;<br> 備用時間：150至250小時&#13;<br> 通話時間：220至400分鐘&#13;<br> 體積：98.8×45×22.7mm&#13;<br> 重量：108g&#13;<br> &#13;<br> <spanclass><fontstyle>一推即彈唔夾手  &#13;<br> 今次V80的推出被Motorola視為今年重頭力作之一，當然最渴望是可以延續V70的輝煌成績。而兩者雖然同是旋轉設計，不過V80不論由外形、操作，以至功能與V70時已經不可同日而語。首先V80的6萬5色彩芒與機面連成一體，轉動機面時彩芒亦同時旋轉，自動旋至啱睇角度；手感上亦大有突破，只要輕輕一推就話咁易彈開，機身四邊比起V70更圓滑之外，亦都圍上七色閃燈，來電時直頭好似拎嚿七色彩雲出嚟，拎出街肯定型爆全場，兼且又唔使驚夾親手。</fontstyle></spanclass></fontstyle></spanclass></p><p><spanclass><fontstyle>90度影相型夾正  &#13;<br> V80不單止更好「轉」，亦加入30萬像素鏡頭，而影相方式都特別有型過人，只要將機面轉至90度，就會自動打開影相功能，直頭好似拎住支槍去影相咁，不過設於機背的鏡頭不設自拍鏡，就算係旋轉芒亦都無能為力。講番影相，V80配有176×220像素靚芒，論顯示質素就認真唔錯，就算室內影相都夠光猛，皆因其5Lux感光度，對微弱燈光亦十分敏感，無論拍片或影相都是項相當實用的設計。另一特別之處乃其「雙牆紙」功能，合上或打開都可以顯示不同牆紙，想一次過睇兩幅靚女相都冇人話你貪心。而首批V80更會以「賣大包式豪華版」示人，隨機會有藍芽喇叭及藍芽耳筒，而「豪華版」售價預計約$5,000，比起當年V70都要七、八千蚊，V80就認真係抵食夾大件。</fontstyle></spanclass></p><p>MotorolaHK&#13;<br> 電話：25063888&#13;<br> &#13;<br> <spanclass><fontstyle>非一般伸縮手機  &#13;<br> 相信想買V80嘅用家，都係不甘於摺機式直身機呢類普通款式，可惜𠵱家想玩旋轉機暫時就只有V80一家，而且重要等到月尾，不過市場上都重有其他非一般設計嘅手機，不妨睇睇合唔合眼緣。</fontstyle></spanclass></p><p><spanclass><fontstyle>XploreG88&#13;<br> Palm手機  &#13;<br> 伸縮式PDA手機已經好少見，再加埋PalmOS，實用性大大增強，賣點十足。（b）&#13;<br> 規格：GSM雙頻、26萬色芒、16MBRAM、PalmOS4.1&#13;<br> 售價：$3,580</fontstyle></spanclass></p><p><spanclass><fontstyle>LG7050　&#13;<br> 影相就手  &#13;<br> 推蓋式面蓋，推開面蓋後畫面即時變大，活用伸縮機特點，影相更加方便。（b）&#13;<br> 規格：GSM雙頻、6萬5色芒、40和弦、30萬像素鏡頭&#13;<br> 售價：$1,950</fontstyle></spanclass></p><p><spanclass><fontstyle>LG5500&#13;<br> 可大可小  &#13;<br> 與LG7050外形一模一樣，雖然少了鏡頭，不過照樣可以玩伸縮大細芒。（c）&#13;<br> 規格：GSM雙頻、6萬5色芒、40和弦、GPRS&#13;<br> 售價：$1,690</fontstyle></spanclass></p><p><spanclass><fontstyle>STARRYS368&#13;<br> 國產平機  &#13;<br> 由內地生產商製造，外形甚有西門子SL55的風采，價錢就當然平一大截。（a）&#13;<br> 規格：GSM雙頻、4,096色芒、GPRS、WAP&#13;<br> 售價：$1,380</fontstyle></spanclass></p><p><spanclass><fontstyle>PEARLP8500　&#13;<br> 男士啱用  &#13;<br> 同STARRY一樣來自內地，彼此亦是OEM產物，不過外形較方，適合男士使用。（a）&#13;<br> 規格：GSM雙頻、4,096色芒、GPRS、WAP&#13;<br> 售價：$1,100</fontstyle></spanclass></p><p><spanclass><fontstyle>SiemensSL55　&#13;<br> 女士至愛  &#13;<br> 長賣長有嘅SL55，近期推出黑色版，一樣繼續熱賣，絕對係伸縮機王。（b）&#13;<br> 規格：GSM雙頻、4,096色芒、16和弦、MMS、JAVA&#13;<br> 售價：$2,380</fontstyle></spanclass></p><p><spanclass><fontstyle>三星D410&#13;<br> 大芒影相  &#13;<br> 暫時只有水貨到港，不過26萬色彩芒加上2吋大芒，加上價錢已下跌，仍極具吸引力。（d）&#13;<br> 規格：GSM三頻、26萬色芒、64和弦、30萬像素鏡頭&#13;<br> 售價：$3,480&#13;<br> &#13;<br> 查詢：&#13;<br> （a）華迅電訊（23819022）&#13;<br> （b）迪生數碼（23964545）&#13;<br> （c）Powercom（26361123）&#13;<br> （d）全新世界（27872282）</fontstyle></spanclass></p></body></html>