<html><header><meta charset="utf-8"><title>濱崎步陶醉聽歌轉到頭暈</title></header><body><h1>濱崎步陶醉聽歌轉到頭暈</h1><p>女歌手濱崎步身為日本Panasonic嘅代言人，最近為旗下最新推出嘅手提MD機拍咗一輯新廣告。步姐喺廣告入面好似浮游喺空中咁，一邊聽住MD機，擺出一副鬼咁陶醉嘅樣。不過步姐話為咗拍呢一幕，要瞓喺轉台上面不斷咁轉，都咪話唔頭暈。而新廣告將於今日喺日本播出，廣告主題曲就用咗步姐嘅新歌《walkingproud》。</p></body></html>