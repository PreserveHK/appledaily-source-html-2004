<html><header><meta charset="utf-8"><title>EPSON踩入硬碟式Player市場</title></header><body><h1>EPSON踩入硬碟式Player市場</h1><p>硬碟式Player愈出愈旺場，繼SONY力谷VAIOPocket後，最新加入戰場者有EPSON嘅PhotoFineP-2000，以3.8"大芒同640×480超高解像度壓陣，睇相特別清晰，整體觀感一啲都唔輸蝕得過VAIOPocket。&#13;<br>記者：徐影龍</p><p><br> &#13;<br> 跟時下硬碟式Player一樣，有齊睇相、播片同聽歌功能，憑住內置40GB大容量硬碟，P-2000將多媒體檔案玩到盡，如高解像MPEG4影片、320kpsMP3歌曲及數碼相片等，都比其他機種優勝，用家毋須為遷就硬碟容量，而將影音檔案刻意縮細，大幅提升享受級數。3.8"屏幕＋640×480解像度，算係目前同類機中頂班規格，基本上已可表現DVD高質素畫面，而全黑鏡面機身及極佳手感，都見到EPSON花過唔少心思。</p><p><br> &#13;<br> <spanclass><fontstyle>對應RAW格式相片  &#13;<br> 除支援大路嘅JPEG格式外，壓縮率極低嘅TIFF一樣睇到，最罕有係居然對應埋RAW格式相片，不過由於RAW格式千奇百怪，各大廠商互不兼容，故P-2000暫只對應10款高階數碼相機。雖然只對應MPEG4格式影片，不過跟機附有《EPSONPhoto!4》軟件，幫你轉換DVD、VCD格式成MPEG4，㩒吓個掣轉換兼傳送至機內，相當之方便。最正係支援DirectPrint免電腦印相功能，直駁EPSON對應嘅Printer就可印相，相當之方便。&#13;<br> &#13;<br> 相關網址：<ahref http:>www.i-love-epson.co.jp/products/photofine/p2000/p20001.htm </ahref></fontstyle></spanclass></p></body></html>