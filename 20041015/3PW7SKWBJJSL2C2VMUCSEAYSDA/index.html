<html><header><meta charset="utf-8"><title>超薄掃描器扮PS2</title></header><body><h1>超薄掃描器扮PS2</h1><p>自從數碼相機迅速普及後，個個鍾意喺電腦睇相，搞到掃描器聲勢大不如前。其實重有好多玩家鍾意用傳統菲林嚟影相，揸住底片自己Scan，更加唔少得一部質素好嘅掃描器。Microtek不離不棄，堅守Scanner市場，不斷Upgrade之餘，重狂玩外形設計。最新嘅ScanMakers200，就極似一部拉大咗嘅PS2，黑色機身加埋側邊嘅坑紋，同屋企部PS2簡直襯到絕。雖然ScanMakers200機身厚度只有1.6"，不過其掃描解像度驚人，達到6,400×3,200，重要係真正光學解像度，非軟件運算出嚟咁搵笨，對細小物件如135mm菲林等，都可放大更多倍。&#13;<br> 記者：徐影龍&#13;<br> &#13;<br> 宝駿電腦　查詢電話：27210066</p></body></html>