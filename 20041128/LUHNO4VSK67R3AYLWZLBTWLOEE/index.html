<html><header><meta charset="utf-8"><title>為前夫再傳緋聞辯護<br>超瓊勁讚許晉亨冇男人好過佢</title></header><body><h1>為前夫再傳緋聞辯護<br>超瓊勁讚許晉亨冇男人好過佢</h1><p>何超瓊和薛芷倫等前晚往金鐘出席香檳晚宴，超瓊被問到有雜誌指其前夫許晉亨與劉嘉玲復合，她笑言沒可能，又大讚許晉亨是她心目中最好的男人，香港沒有男人比得上。</p><p>賭王何鴻燊千金何超瓊、薛芷倫、雷林靜怡夫婦和艾永玲等，前晚往金鐘太古廣場三期出席DonPerignon香檳晚宴。早前有雜誌拍到超瓊前夫許晉亨與舊愛劉嘉玲夜蒲，並指兩人復合，超瓊前晚說：「復合咪好囉，冇所謂㗎。」&#13;<br> 現場記者指嘉玲已有偉仔，超瓊即說：「咪係囉，即係冇啲咁嘅事啦，我哋三個從來都係好朋友，你哋咁講人哋好尷尬，我哋幾個都咁靚，大家都係靚仔靚女，靚咗二十幾年啦。」&#13;<br> <br> <spanclass>「佢有錢過我」 &#13;<br> 問超瓊假如下次輪到傳她與許晉亨復合會如何，她說：「又好啫，喺我心目中佢係最好嘅男人，香港冇第二個男人好得過佢。」許晉亨是否比賭王更好，超瓊沒好氣說：「爸爸唔會同我復合㗎嘛，只要我孝順同積極人生，佢就開心㗎啦。」&#13;<br> 超瓊隨即再讚許晉亨，她說：「佢有禮貌、有修養又孝順。」記者插嘴指許晉亨十分花心，超瓊即時為他辯護說：「佢選擇伴侶有乜出奇？我哋分開係因為佢鍾意大班人一齊，我又忙工作，時間上真係配合唔到。」記者指許晉亨沒有自己的事業，超瓊說：「佢好本事嘅，唔使返工唔等於玩，佢好叻投資，有錢過我好多，唔通日日喺公司打字先叫返工？」&#13;<br> <br> <spanclass>薛芷倫自覺重生 &#13;<br> 此外，曾經是Ball場姊妹花的雷林靜怡及薛芷倫，前晚亦是晚宴嘉賓，當雷氏夫婦抵達不夠一分鐘，薛芷倫隨即出現，雷氏夫婦即匆匆步入會場。薛芷倫則心情大好，她主動表示下月生日要大事慶祝，她說：「我覺得自己好似reborn（重生）咁。」&#13;<br> 採訪：RitaLeung　攝影：ChenWaiOn</spanclass></spanclass></p></body></html>