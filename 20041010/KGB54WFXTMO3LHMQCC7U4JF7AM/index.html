<html><header><meta charset="utf-8"><title>Rucky試駕Roland試坐Stepwgn穩定又靚仔</title></header><body><h1>Rucky試駕Roland試坐Stepwgn穩定又靚仔</h1><p>唔要快愛穩定、唔要豪華只求闊落、同埋最緊要夠熱鬧可以招呼朋友屋企人！二人組合Double.R揀車首要條件係實用舒適有內涵，有型靚仔只係Bonus。Ricky（范振鋒）10年牌齡，Roland（梁奕倫）就連筆試都肥佬拒絕再考，今日就由佢哋分別從駕駛者及乘客角度出發，全面評吓呢架8人Stepwgn掂唔掂。&#13;<br>&#13;<br>記者：馬慶武　攝影：伍慶泉</p><p><spanclass><fontstyle>新款鬼面罩車價更筍  &#13;<br> 問Double.R想試咩車，心裏有數都係有型辣車居多，點知得番嚟嘅答案竟然係Stepwgn！「我最鍾意夠熱鬧，出親去玩都係一大班人，要啲Friend自己搭車去就唔好啦！」Ricky話鍾意熱鬧，加上熱愛運動，多啲位可以擺網球拍、衫褲鞋就最啱喇。至於冇車牌嘅Roland就話坐車最緊要夠穩定夠舒服。今日安排呢架新版Stepwgn，換上全新鬼面罩之外重以新筍價$198,000發售，連揸開7人車嘅Ricky都叫抵，心都郁埋嗰隻！</fontstyle></spanclass></p><p><spanclass><fontstyle>車廂闊落雙天窗更開揚  &#13;<br> 好多藝人都鍾意揸MPV開工，勁多空間可以擺雜物，等埋位又可以攤唞吓。Roland話最正係中後排可以放平變床，做嘢做到攰「恰」番陣就冇得頂，重話呢架車個樣都幾型：「車頭套鬼面罩包圍惡得嚟又唔太惡，有型得嚟又有啲家庭Feel，斯文得嚟又……」而Ricky嘅評語就較正路：「雖然唔係豪華大皮位，但係簡潔嘅設計令到車廂空間更多，重有雙天窗，感覺好開揚。」</fontstyle></spanclass></p><p><spanclass><fontstyle>行車穩定操控性佳  &#13;<br> 講到性能，諗住冇牌嘅Roland應該冇聲出啦，點知佢一副專家口吻話：「快車都好定喎，我坐過架工作車，加速唔得線性，轉個彎成架車側晒，化唔到妝之餘，真係頭都痛埋㗎！」而試揸過一段上斜山路嘅Ricky就話：「2000cc都咁好力，載滿8個人都冇問題。」2.0i-VTEC引擎加速的確柔順而力量充裕，亦有極佳操控性，如果Ricky揸呢架車載住Roland開工，保證佢可以慢慢化靚個妝，Set埋頭都重得。&#13;<br> &#13;<br> <spanclass><fontstyle>多變座椅  </fontstyle></spanclass></fontstyle></spanclass></p><p><br> &#13;<br> <spanclass><fontstyle>其他裝備  </fontstyle></spanclass></p><p><br> &#13;<br> <spanclass><fontstyle>靚仔車身  </fontstyle></spanclass></p><p><spanclass><fontstyle>HondaStepwgnSpada2.0規格  &#13;<br> 引擎：1998cc直4DOHC&#13;<br> 馬力：160ps/6500rpm&#13;<br> 扭力：19.5kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：205/55R16&#13;<br> 尺碼：4680×1845×1725mm&#13;<br> 軸距：2805mm&#13;<br> 平均耗油：12.0km/L&#13;<br> 車輛提供：合群汽車（28278622）</fontstyle></spanclass></p><p><spanclass><fontstyle>其他MPV推介  </fontstyle></spanclass></p></body></html>