<html><header><meta charset="utf-8"><title>黃伊汶MV挑戰三級</title></header><body><h1>黃伊汶MV挑戰三級</h1><p>黃伊汶（Emme）及師弟施文斌昨日到銅鑼灣接受電台訪問，Emme透露已經成功邀請蔡一傑擔任MV《縮手》男主角，而MV內容亦會挑戰三級極限，她說：「我講嘅三級只係指暴力鏡頭，可能會有唔少互毆場面，但係亦都會有擁抱嘅場面。」<br> &#13;<br> <spanclass>不乏暴力鏡頭 &#13;<br> 問Emme會否擔心暴力鏡頭不能於電視播出，她說：「既然請到阿傑做男主角我就唔會理咁多啦，總之拍晒我想拍嘅嘢先，如果到時唔畀播就刪剪一個潔淨版囉。」&#13;<br> 不過近日有周刊指蔡一傑面部生滿紅瘡，但Emme表示月初曾與對方碰面，她說：「我覺得係報道誇張咗啫，我同佢見面時都唔覺佢有事呀。」而施文斌則指自己仍然未習慣面對傳媒，幸好得到師兄張敬軒不時教路。&#13;<br> 採訪、攝影：李珮洳</spanclass></p></body></html>