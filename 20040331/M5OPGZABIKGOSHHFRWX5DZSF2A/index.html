<html><header><meta charset="utf-8"><title>專玩人手製作牛仔褲BlueBlood矜貴到港</title></header><body><h1>專玩人手製作牛仔褲BlueBlood矜貴到港</h1><p>春季開鑼都有一段時間，但重未係時候掃貨。事關新牌新貨陸續到港，趁天氣乍暖還寒，睇多幾款先出手都未遲。最新到港有專玩牛記的BlueBlood，加上YenJeans、montage等牛仔褲新貨，今季選擇絕對多元化，愛着牛記的潮男唔使淨玩Levi's或Wrangler咁專一！&#13;<br>&#13;<br>記者：梁珮瑜&#13;<br>攝影：陳盛臣、陳偉強、林栢鈞&#13;<br>模特兒：JonTeel@StarzPeople</p><p><spanclass><fontstyle>買褲送布袋  &#13;<br> 由即日起買BlueBlood牛仔褲，即送印有品牌字句的型仔白布袋，送完即止。</fontstyle></spanclass></p><p><spanclass><fontstyle>超強藍牛  &#13;<br> BlueBlood出名以29個工序（29pointdenim）做牛仔褲，由洗布、石洗、車起條褲到最後測檢，全人手製作剛好二十九個步驟，童叟無欺。而牛仔褲亦有多種不同的藍色可選，其中VintageCastdenim款式就跟足50年代布料結構及顏色，原汁原味。</fontstyle></spanclass></p><p><spanclass><fontstyle>29個工序製作　英國BlueBlood  &#13;<br> 相信香港人對BlueBlood一詞唔會陌生，藍血代表貴族，但今次唔係名門淑女，而係來自英國倫敦的新牌。03年秋冬由JasonDenham創立的BlueBlood，響朵產品係29個工序製作的牛仔褲及T恤，品牌宗旨係「forourfriends」，而Jason當初真係為朋友做褲及Tee，先發覺自己嘅出品咁受歡迎！</fontstyle></spanclass></p><p><spanclass><fontstyle>扮舊T恤  &#13;<br> BlueBlood的T恤製作與其牛仔褲相似，同樣工序繁複，難怪定價頗貴。Raw邊的衫袖及衫腳，加上沙洗程序及每件Tee都係掛起天然風乾，特意營造「好似洗咗20次咁」嘅效果，Vintage感覺似古着。</fontstyle></spanclass></p><p><spanclass><fontstyle>日本牛YenJeans橙牌新登場  &#13;<br> 1995年創牌的YenJeans，將傳統牛仔褲混合日本傳統元素，再加上日本岡山縣廣島特有的藍染技術及縫製精工，成為日本頂級牛王，更紅遍歐洲，搵來萬人迷碧咸做代言人。&#13;<br> 而YenJeans剛在日本推出全新的OrangeTab（橙牌），有別於舊有原汁原味的RedTab（紅牌）。橙牌全線於意大利製造，在牛仔褲基調下加入流行元素，着重設計流行款式，即係會花巧啲！</fontstyle></spanclass></p><p><spanclass><fontstyle>手工極度講究  &#13;<br> 新線Orange的手工及用料同樣講究。YenJeans一向對品質好嚴謹，由7間工廠全人手製作的牛仔褲，平均一星期只生產一條。而品牌最強的「天然藍」，將植物的顏色染於牛仔褲或衫上，亦要經過多次漂染的工序。限量出品加上繁複工序，日本頂級牛王絕對名不虛傳。</fontstyle></spanclass></p><p><spanclass><fontstyle>日本montage拼貼牛王到港  &#13;<br> 日本男裝品牌montage，專門店登陸香港已３個月，新一季春裝經已全面登場。以Patchwork（拼貼）為主題的牛仔褲系列，花巧但獨特，簡單襯淨色T恤經已好型。</fontstyle></spanclass></p><p><b> 售賣店：</b> &#13;<br> BlueBlood（29713888）	金鐘太古廣場西武百貨男裝部&#13;<br> YenJeans（25755526）	銅鑼灣波斯富街57號1樓Take5&#13;<br> montage（27362216）	尖沙嘴新港中心111號舖</p></body></html>