<html><header><meta charset="utf-8"><title>　　城大「辣妹」獲曾志偉賞識 - 李八方</title></header><body><h1>　　城大「辣妹」獲曾志偉賞識 - 李八方</h1><p>電影係夢工場，乜都可以發生，喺城大讀創意媒體課程嘅三年級學生杜緻朗，獲得藝人曾志偉賞識，用咗佢所寫嘅劇本嚟拍戲，就係下月底上映嘅《江湖》。擔起中間人角色嘅，就係本身係導演嘅城大創意媒體學院顧問譚家明，佢噚日話曾志偉欣賞佢寫嘢「夠辣」。&#13;<br> 杜緻朗話《江湖》嘅內容「係關於兩兄弟、講忠誠」。寫呢個古仔時，志偉只係提過三個要求：江湖大佬、情婦同兄弟情，佢話自己雖然係女仔，但寫呢啲黑社會古仔一啲都唔難，「成街人都扮晒江湖人」。二十四歲嘅杜緻朗好有個性，之前試過寫一個叫《朝霧》嘅劇本，講中年師奶情慾問題，「因為我都會變成佢哋咁，好想了解吓。」&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>