<html><header><meta charset="utf-8"><title>　　柏聖文向霍老租屋 - 李八方</title></header><body><h1>　　柏聖文向霍老租屋 - 李八方</h1><p>英國駐港總領事柏聖文由北京嚟咗香港履新已有一段日子，噚晚佢喺位於深水灣嘅新官邸開非官式酒會，同新聞界友好敍舊，順便識吓新朋友。&#13;<br> 原來總領事位於中半山雅賓利大廈嘅豪宅業權最近易手，柏聖文捨中環摩天大廈，租入深水灣住獨立屋，交通冇咁方便，但係環境冇得頂。&#13;<br> 柏仔笑話，深水灣人傑地靈，對面山住咗全城首富李嘉誠同嘉道理，附近亦係好多領事嘅官邸，認真好風水。&#13;<br> 八方多口問佢新業主係邊個？佢話咪霍英東囉。英政府同全國政協副主席租屋住，真有趣，不過，霍英東堅守立場，冇乜折扣，柏仔話租金同雅賓利有得比，但係就有歸家之感。&#13;<br> 柏仔太太原是律師，個仔讀緊劍橋，個女就快升大學，柏仔個樣咁後生，大家估唔到佢已經仔大女大。&#13;<br> （圖）柏聖文話新居深水灣人傑地靈，好好風水。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>