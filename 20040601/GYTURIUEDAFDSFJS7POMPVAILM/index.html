<html><header><meta charset="utf-8"><title>數碼影音：足秤功能八両機<br>RICOH500萬GX新手變大師</title></header><body><h1>數碼影音：足秤功能八両機<br>RICOH500萬GX新手變大師</h1><p>513萬像素、多點對焦、全手動、內置閃光燈熱靴、1cm微攝，可能會令你諗起係邊間大廠嘅頂級專業數碼相機。不過以上功能統統都可以喺RICOH最新推出嘅CaplioGX身上搵得到，機身只有113×58mm大，比起一般輕巧式便攜機更加細部。若果想搵部機身細細嘅數碼相機睇門口，得閒又想過吓攝影大師癮，終於有望矣！&#13;<br>&#13;<br>記者、攝影：劉耀祥&#13;<br>ImageGirl：Tracy</p><p>上一代的RICOHG4Wide喺香港推出時，除吸引一般愛好輕巧的用家外，其28mm的超廣角鏡更成為其招牌之作，令一般玩儍瓜數碼相機用家都可以一嘗超廣角的滋味。不過輕便級DC潮流大勢趨向500萬像素級別，RICOH亦不甘後人，新機CaplioGX加碼至513萬像素之餘，兼且內置閃光燈熱靴，強勁機能只配上小小機身，吸引力極大！</p><p><spanclass><fontstyle>大手柄　手感正  &#13;<br> 新機CaplioGX外形依然帶有濃厚G4Wide影子，長條外形一眼就認得出來自何處。CaplioGX於細微位上亦花上不少心思，手柄位面積明顯地比上一代G4大得多，兼且再加上防滑膠，持機時手感更加穩陣得多。&#13;<br> 而大手柄當然可以放多啲嘢，向來只會於高檔機種上現身之手柄位調校轉盤，亦出現於GX身上。雖然GX功能已達專業級機種，不過仍然未有「忘本」，操作按鈕一切從簡，機背幾粒掣再加個機頂轉盤，已經可操控所有功能。要彈就係全手動時，調校快門時要同時按掣再轉動調校，令人手指有「打交」感覺。另外，機背觀景芒未能扭動亦稍為不便。</fontstyle></spanclass></p><p><spanclass><fontstyle>操作簡人人啱  &#13;<br> 作為RICOH首部輕便500萬像素級DC，首要就係操作夠簡單，不論新手定老手都可以一拎上手就玩得到，所以開機0.12秒就即刻影到相，想影相絕對唔使等。GX除了提供開機即影嘅全自動模式之外，亦提供光圈先決及全手動模式供老手使用，再加上多點自行調校對焦，玩構圖就更加方便。&#13;<br> 至於G4Wide身上出現的雙電池設計（即可用兩粒2A電池或專用電池），繼續沿用至GX身上，但跟機並沒有專用電池附送，不過用家可以購買輔助套件，內裏包括專用電池、專用電池充電器、皮套及偏光鏡。而首批亦會以特價$600發售（原價$920）。</fontstyle></spanclass></p><p><spanclass><fontstyle>Profile  &#13;<br> CCD：513萬像素&#13;<br> 變焦：3倍光學/4倍數碼變焦&#13;<br> 顯示屏：1.8寸/13萬像素&#13;<br> 鏡頭：f5.8-f17.4mm（相等於35mm相機的28-85mm）&#13;<br> 功能：有聲短片、錄音、ISO64-1600&#13;<br> 電源：2A×2/專用鋰電池&#13;<br> 記憶體：SD/MMC（機內置16MB）&#13;<br> 體積：113.6×29×58mm&#13;<br> 重量：205g</fontstyle></spanclass></p><p><spanclass><fontstyle>睇相專區  </fontstyle></spanclass></p><p>麗確&#13;<br> 電話：22925111&#13;<br> &#13;<br> <spanclass><fontstyle>同場500萬鬥「細」  &#13;<br> 想搵部隨手拎起有得影，首要條件就梗係機身夠細，而多間大廠亦都有推出500萬像素細機「睇門口」，尤其以SONY更令人眼花撩亂，令人心大心細。</fontstyle></spanclass></p><p><spanclass><fontstyle>SONYDSC-T1  &#13;<br> 輕薄外形加上兩吋半大芒，推出之後水貨行貨曾齊告斷市，威力驚人。&#13;<br> 規格：500萬像素、3倍光學、支援MS/MSPro及MSDUO、無限有聲短片、專用電池&#13;<br> 售價：$3,280（b）</fontstyle></spanclass></p><p><spanclass><fontstyle>CanonIXUS500  &#13;<br> IXUS系列乃Canon招牌之作，幾代IXUS都深受香港用家歡迎，今次更推高至500萬像素級別。&#13;<br> 規格：500萬像素、3倍光學、支援CF、3分鐘有聲短片、專用電池&#13;<br> 售價：$3,180（b）</fontstyle></spanclass></p><p><spanclass><fontstyle>SONYDSC-W1  &#13;<br> 與T1一樣同樣有個2.5吋大芒任你睇，採用蔡司鏡頭，而方形機身就較為傳統。&#13;<br> 規格：500萬像素、3倍光學、支援MS及MSPro、無限有聲短片、2A電池&#13;<br> 售價：$3,690（a）</fontstyle></spanclass></p><p><spanclass><fontstyle>CASIOQV-R51  &#13;<br> 500萬像素加輕便機身，都只係貼近$2,500，功能亦算齊，便宜經濟首選。&#13;<br> 規格：500萬像素、3倍光學、支援SD/MMC、60秒有聲短片、2A電池&#13;<br> 售價：$2,480（b）</fontstyle></spanclass></p><p><spanclass><fontstyle>SONYDSC-P100  &#13;<br> SONY傳統長條形機身，用咗咁多年一樣未睇厭，SONY死硬派點都要有一部。&#13;<br> 規格：500萬像素、3倍光學、支援MS及MSPro、無限有聲短片、專用電池&#13;<br> 售價：$3,690（a）</fontstyle></spanclass></p><p><spanclass><fontstyle>SONYDSC-T11  &#13;<br> T1添食之作，機身用上焗漆外殼，感覺比T1年輕及Trendy，較適合潮友。&#13;<br> 規格：500萬像素、4倍光學、支援MS及MSPro、無限有聲短片、專用電池&#13;<br> 售價：$3,480（b）&#13;<br> &#13;<br> 查詢：&#13;<br> （a）PCCW（28881888）&#13;<br> （b）UltraPro（23803082）</fontstyle></spanclass></p></body></html>