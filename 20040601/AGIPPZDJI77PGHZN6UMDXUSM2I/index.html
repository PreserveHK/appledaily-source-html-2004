<html><header><meta charset="utf-8"><title>波鞋Guide：「佐敦牌」成敗還看安東尼</title></header><body><h1>波鞋Guide：「佐敦牌」成敗還看安東尼</h1><p>事先聲明，我係佐敦牌的fans，由八代的風褸到已收檔的Two3系列一路捧場到𠵱家，隨着MJ東來，一剔也在亞洲努力開拓「飛人系列」；到底飛人服飾的將來應該要點走？&#13;<br> 其實飛人服飾在北美市場萎縮係事實，佐敦退休係一個好大而不可能彌補的「死因」；世上又有多少個好似我呢啲死硬派fans，只要有個飛人Logo就嗌鍾意？JordanTeam裏面又有幾多人夠號召力？下季佐敦牌將力捧安東尼系列係非常正確的做法，所以安東尼的成長絕對係佐敦牌未來的關鍵。<br> &#13;<br> <spanclass>要爭贏「馬仔」牌唔易 &#13;<br> 佐敦嘅「Lifestyle」系列中，約四百元一條牛仔短褲和短袖恤衫唔係話貴，但係同一個價位嘅對手係PoloSports同TommyHilfiger等中高檔牌子。要一班廿零三十歲的年輕人棄「馬仔」投「飛人」，確實高難度；加上有eastbay、footlocker成日喺網上將「飛人」系列大減價，亦令行貨難以生存。與其自己打自己，不如出啲專為亞洲人剪裁嘅服裝，重可能殺出血路。&#13;<br> 最重要係佐敦牌始終脫離唔到籃球框框，呢樣就不能不向三間、R記甚至李寧牌學習，佢哋都可以成功脫離純運動服而走向休閒服飾。&#13;<br> 講開飛人，一剔台灣的九十二秒佐敦快閃鬧劇，最後以一剔台灣總經理道歉告一段落，證明現今社會係顧客主導，而且唔好睇小傳媒的威力；「錯就要認，打就要企定」，希望下次球星再嚟時會引以為鑑！&#13;<br> Hleung-波鞋網站<ahref http:>www.hk-kicks.com &#13;<br> 頭目，最愛佐敦同柏賓，最怕寫字。&#13;<br> Email:<ahref>hleung@hk-kicks.com </ahref></ahref></spanclass></p></body></html>