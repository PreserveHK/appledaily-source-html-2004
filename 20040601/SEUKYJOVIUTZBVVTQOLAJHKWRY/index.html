<html><header><meta charset="utf-8"><title>「男女朋友冇所謂啦」<br>蔣怡學Send情慾短訊</title></header><body><h1>「男女朋友冇所謂啦」<br>蔣怡學Send情慾短訊</h1><p>蔣怡和陳嘉容昨日在尖沙嘴出席電訊活動，她們均異口同聲表示愛用SMS短訊跟男友聯繫感情，其中蔣怡更揚言要向碧咸偷師，學寫情慾短訊嚇嚇男友翁狄森。</p><p>一眾模特兒蔣怡、陳嘉容、李嘉慧、楊崢、陳沛嘉和Jessie等，昨日搖身變成白色cybergirls，出席和記在尖沙嘴舉行的「3」電訊發布會，各名模均獲贈一部3G手機。&#13;<br> <br> <spanclass>月傾九百分鐘電話 &#13;<br> 蔣怡表示會將手機轉送朋友，她說：「平時做嘢，成日收到大會送電話，用唔到咁多，因為我用開嘅電話係男朋友送嘅，所以唔會換喇。」她透露每月會傾約八、九百分鐘電話，而SMS短訊用量亦不少，她說：「因為男友好忙，唔想影響佢嘅工作，SMS可以得閒先睇，我都會send啲肉麻嘢，好似『掛住你』、『收工煮飯畀你食』嗰啲囉！」&#13;<br> 談到碧咸（DavidBeckham）早前與情人盧絲（RebeccaLoos）之間互傳情慾短訊，哄動全球，問蔣怡可試過send類似短訊給男友翁狄森？她說：「我冇詳細睇過碧咸呢啲報道，不過我諗都可以學吓，參考吓佢嘅內容。」&#13;<br> 記者指碧咸的短訊內容相當大膽和露骨，蔣怡聞言即哈哈大笑，並說：「咁男女朋友之間冇所謂啦，又唔會四圍攞畀人睇。不過，Dickson（翁狄森洋名）收到一定嚇親，以為係朋友整蠱佢！」&#13;<br> <br> <spanclass>陳嘉容扁嘴斥男友 &#13;<br> 另外，陳嘉容亦表示愛傳SMS給男友，不過並無激情和肉麻成份，她扁扁嘴說：「多數都係我send畀佢，佢從來都唔覆，重話我啲短訊冇創意。」&#13;<br> 採訪、攝影：RitaLeung</spanclass></spanclass></p></body></html>