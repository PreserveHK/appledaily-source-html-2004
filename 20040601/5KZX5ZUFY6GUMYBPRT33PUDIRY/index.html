<html><header><meta charset="utf-8"><title>　　陳太仍有機會做特首 - 李八方</title></header><body><h1>　　陳太仍有機會做特首 - 李八方</h1><p>噚日八方同大家講過，自稱同已故戴安娜王妃通過靈嘅靈媒BettyPalko預言，一位女強人將會接阿董個位，出任第三屆特首。到底呢位女強人會係范太、余若薇定係陳太呢？&#13;<br> 冇錯，陳太真係重有機會㗎！&#13;<br> 老董做咗一屆半特首，已經搞到香港永無寧日，由邊個出任第三屆特首變咗北京最傷腦筋嘅一件事。北京好似話希望呢個人連民主派都可以接受，聽聞有好多人第一時間諗起陳方安生。咁又唔怪得外界唔敢睇小呢位香港良心，因為佢自從由政府退咗落嚟，就從未停過就香港問題發表意見，佢自己永遠都四萬咁口，中方都睇佢唔透，所以會有人叫阿飛代問佢參唔參加第二屆特首選舉嘅古仔。&#13;<br> 陳太嘅實力超晒班，又有國際公信力，但經過飛哥一役，中國重敢信呢啲「港英餘孽」？佢哋受過英國人嘅文明教化，到緊急關頭，都以良心為先，而唔係諗到自己利益，係做唔到絕對服從所謂黨中央指示要求㗎喇。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>