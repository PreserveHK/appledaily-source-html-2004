<html><header><meta charset="utf-8"><title>　　「Orange」被「3」吞併 - 李八方</title></header><body><h1>　　「Orange」被「3」吞併 - 李八方</h1><p>和黃喺香港做咗幾十年流動通訊服務，客戶全港最多，計埋3G在內達一百九十萬戶。今年，佢哋推出3G服務時，刻意將3G個「3」品牌同2G嘅「Orange」分開，連舖頭同Sales都分開埋。&#13;<br> 不過，3G推出後，和黃發覺客戶去到「橙」舖，想出部3G機但冇得出，「3」舖又賣來賣去只係嗰幾部機，夥計好他條，計落認真唔化算，燈油火蠟乜都要錢㗎，單係中環旗艦店，一個月舖租已經百幾萬！所以，佢哋近期決定將兩個品牌合併番為一個，日後香港流動電訊業務全部用「3」做品牌。如是者和黃旗下嘅舖即使上唔到客，都可以慳番啲租金開支，咁先合乎超人一貫精打細算嘅作風。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>