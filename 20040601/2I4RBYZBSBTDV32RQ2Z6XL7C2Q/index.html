<html><header><meta charset="utf-8"><title>搖滾主音AmyLee嗌破喉嚨</title></header><body><h1>搖滾主音AmyLee嗌破喉嚨</h1><p>首次由巴西里約熱內盧移師葡萄牙里斯本舉行嘅搖滾音樂節，經已喺上星期五展開，呢個為期六日嘅音樂盛事請嚟咗超過一百個歌手及組合演出，估計成個音樂節會吸引到一百萬名觀眾。前日係音樂節嘅第三日，輪到近兩年上位好快嘅美國搖滾組合Evanescence表演，女主音AmyLee喺台上唱到聲嘶力竭，難怪啲觀眾反應咁熱烈啦。</p></body></html>