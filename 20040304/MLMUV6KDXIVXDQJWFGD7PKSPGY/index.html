<html><header><meta charset="utf-8"><title>新車速報：<br>硬摺開篷改裝平治大修身</title></header><body><h1>新車速報：<br>硬摺開篷改裝平治大修身</h1><p>今年除各家汽車代理商引入多款新車外，獨立車行亦會同樣提供其他多款車種，就如大家眼前呢部由Lorinser親自操刀，加裝一套為其度身訂做包圍嘅平治SL500跑車，正係一個好例子。雖然呢部車嘅改動只集中於外觀上，但骨子裏如V8偈同個5前速半自動波箱亦係賣點所在。&#13;<br>記者：鄭達基&#13;<br>攝影：陳偉強　&#13;<br>ImageGirl：Irene</p><p>喺專門改裝平治汽車嘅公司名冊裏，相信除咗有大家熟悉嘅AMG同Brabus外，來自德國嘅Lorinser亦屬其中一間頗具名氣嘅改裝公司，佢哋多年來致力推出多款改裝平治汽車，小至換跑車胎軨，大至全車改裝都有，而且多個平治車系亦屬佢哋嘅改裝對象。&#13;<br> &#13;<br> <spanclass><fontstyle>中控台上睇電視  &#13;<br> 一打開車門，率先將你視線吸引住嘅地方，實非一雙附有全方位電控功能嘅高級跑車椅莫屬，坐落妥貼舒適；環顧四周，喺表板旁邊嘅中控台上，有齊原廠恒溫冷氣及高級影音系統，除能讓你於沉悶嘅車程中聆聽心愛嘅樂曲外，你亦可透過設於中控台上嘅屏幕欣賞電視節目，係咪好正呢？咁重唔止呀，原來波棍後方更設有ABC、ESP系統，同埋門邊電鏡等設備嘅開關鍵，而且重好就手㖭！&#13;<br> 不過最吸引嘅地方，應該會係佢嘅硬摺頂配搭，只需輕按設於車內嘅控制鍵，便可於16秒內完成整個開關過程，方便易用又全不假於人手。</fontstyle></spanclass></p><p>&#13;<br> <spanclass><fontstyle>走彎平穩加速強  &#13;<br> 雖然新車依舊以一台5.0公升V8偈作骨幹，配埋一套轉檔順滑又流暢嘅5前速半自動波箱，當你一踏下油門，已經可以感受到嗰份強勁加速感！&#13;<br> 此車更備有以四連桿（前輪）及多連桿（後輪）組成嘅跑車懸掛系統、四輪19吋高性能跑車輪胎，還有多套電子系統（如ABC、ESP等等），就算高速走彎時，都有頗平穩嘅表現，當然，加埋四輪高效能碟煞連ABS、EBD等系統，就更能提供出色嘅制動表現啦！&#13;<br> &#13;<br> <spanclass><fontstyle>車廂多面睇  </fontstyle></spanclass></fontstyle></spanclass></p><p><spanclass><fontstyle>記者評語：V8偈夠勁  &#13;<br> 呢部加有Lorinser全車包圍嘅平治SL500開篷跑車，賣相突出吸引有跑味唔在講，最緊要係佢嗰台5.0公升V8偈輸出強橫，響兩者相互配合下，可稱得上係無懈可擊。&#13;<br> &#13;<br> <b> LorinserBenzSL500</b> &#13;<br> 引擎：4966ccV8DOHC&#13;<br> 馬力：306ps/5600rpm&#13;<br> 扭力：46.9kgm/2700-4200rpm&#13;<br> 傳動：5前速半自動波，後輪驅動&#13;<br> 輪胎：（前）245/35ZR19&#13;<br> （後）275/30ZR19&#13;<br> 0-100公里：6.3秒&#13;<br> 極速：250km/h（有限制）&#13;<br> 平均耗油：12.7L/100km&#13;<br> 新車售價：$1,750,000&#13;<br> 車輛提供：冠華汽車（28387733）</fontstyle></spanclass></p></body></html>