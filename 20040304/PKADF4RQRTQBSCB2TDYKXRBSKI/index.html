<html><header><meta charset="utf-8"><title>　　湯家驊網上高歌 - 李八方</title></header><body><h1>　　湯家驊網上高歌 - 李八方</h1><p>余若薇、梁家傑、湯家驊同吳靄儀等一班大狀組成嘅四十五條關注組，又搞新意思，吳靄儀噚日話，佢哋網站下周會新增一個網上電台，賣點之一係湯家驊唱歌。想當年湯大狀讀中學時重同馮載祥夾過band，差啲唔做大律師走去做歌手，當然唱得兩嘴，其他成員好似梁家傑就話會做播音員。俾中國攻擊重咁好唱口，睇嚟又激死班土共咯。&#13;<br> 呢個網上電台目的係鼓勵多啲市民登記做選民，畀人睇到港人已準備好為參政承擔責任，網址<ahref http:> http://www.article45.com/  &#13;<br> 一直話諗住退休嘅吳靄儀忽然爆料，話正游說緊湯家驊參與直選，如果佢肯玩直選，或者會頂多一屆功能組別，唔退住。湯家驊都直選，睇怕佢要過海，因為港島太多人。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></ahref></p></body></html>