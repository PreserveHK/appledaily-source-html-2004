<html><header><meta charset="utf-8"><title>數碼影音：潮玩新響樂主義<br>MP3FMDC三合一</title></header><body><h1>數碼影音：潮玩新響樂主義<br>MP3FMDC三合一</h1><p>當一眾老牌數碼相機大廠，玩CCD鬥大、鏡頭鬥靚、電子技術鬥高之際，新手嘅BenQ忽發奇招，將簡單一部334萬像素DC，同MP3、FM收音機勁玩Crossover，最離經叛道者，機身竟然玩埋喇叭同耳筒；講真！入門DC市場一向唔鬥技術，鬥多Fun！從入門玩家角度，BenQDCS30絕對攞滿Fun！&#13;<br>&#13;<br>記者：朱崇德　攝影：陳偉強、朱崇德</p><p><b> PROFILE</b> &#13;<br> CCD：334萬像素&#13;<br> 變焦：3倍光學＋4倍數碼&#13;<br> ISO值：Auto?100?200?400&#13;<br> LCD：1.5”彩色屏幕&#13;<br> 儲存：SD卡（內置14MB記憶體）&#13;<br> 體積：96×63×40mm&#13;<br> 重量：180g（不含電池）&#13;<br> &#13;<br> BenQ（HK）&#13;<br> 查詢電話：23306929（內線：201）&#13;<br> &#13;<br> 配置MP3功能數碼相機，早兩年前出到成街成巷，不過當時記憶體矜貴，小小32MB、64MBCF都要數百大洋，只好歎句生不逢時，結果是今天差不多絕迹江湖！不過𠵱家記憶體價格回落、MP3機大行其道，S30嚟個回馬槍一機兩食，抵讚一句睇得準兼抵玩！</p><p><spanclass><fontstyle>相機規格不俗  &#13;<br> S30的數碼相機功能，可以講以實用為主；1/2.7”334萬像素的CCD，要沖曬3R或5R相片，可說是輕而易舉，加上最高的插補解釋度達2,848×2,160（相當於600萬像素），就算打印A4尺寸或以上的圖像，都是應付有餘；相機鏡頭唔錯，3倍的光學變焦（F2.8/F4.8），有相當於傳統35mm菲林機的35-104mm變焦能力，唔夠使重有4倍數碼變焦（合共12倍變焦），入門玩家算相當實用的配置！&#13;<br> 不能缺少的，當然是MPEG4拍攝功能，唔似大廠機在時間上諸多限制，320×240的VCD解像度，有聲有畫，內置14MB記憶體加SD卡插槽，只要花多$270自購128MBSD卡，就可以拍到20分鐘的短片。</fontstyle></spanclass></p><p><spanclass><fontstyle>內置喇叭與眾同樂  &#13;<br> 音樂功能是S30的強銷賣點，同時兼容FM收音機同MP3播放功能；跟機送的銀白色靚靚耳筒，Plug-In數碼相機內除咗可以畀用家「獨樂樂」之外，機頂還內置有一個小型喇叭，所以不論收音機或MP3樂章，同樣可以大大聲播放出嚟，與「眾樂樂」！&#13;<br> 咁多嘢玩驚電池唔多夠使？冇問題！事關電源是使用塑膠鋰電池，測試時又影相又播歌都用到3幾個鐘，最鬼馬是兼容Nokia8系手機電池，現時這枚電池的「代用電」賣緊$30至$40，相對比AAA叉電池重要平，買多兩粒看門口都唔肉赤！</fontstyle></spanclass></p><p><b> 新機對對碰</b> &#13;<br> 有MP3音樂功能嘅數碼相機，已經差不多在AV場絕迹，如果重要有埋FM收音機功能嘅，更是絕無僅有；差唔多功能嘅機種只係搵到PanasonicSV-AS10一部，其他只能比對自拍功能。&#13;<br> &#13;<br> <spanclass><fontstyle>最平最細&#13;<br> PanasonicSV-AS10  &#13;<br> 市場唯一同時擁有200萬像DC、MPEG4錄像及MP3音樂功能機種，不過機價平啲又薄身啲，缺點只有4倍數碼變焦。（a）&#13;<br> CCD：200萬像素&#13;<br> 變焦：4倍數碼&#13;<br> 記憶卡：SD</fontstyle></spanclass></p><p><spanclass><fontstyle>DV、DC二合一&#13;<br> SANYODMX-C1  &#13;<br> 最近AV場人氣之機DV、DC功能二合一，LCD可左右90脷B前後270㮼衕遄AMovie是DVD級的640×480，兼可影爆卡。（b）&#13;<br> CCD：334萬像素&#13;<br> 變焦：5.8倍光學、10倍數碼&#13;<br> 記憶卡：SD</fontstyle></spanclass></p><p><spanclass><fontstyle>藍芽傳相&#13;<br> SONYDSC-F77A  &#13;<br> 優質37mm蔡司定鏡，兼有270㮼衕鄏菮蟡\能，過癮處內置藍芽功能，可直接傳相至其他PC、PDA及DC之上。（a）&#13;<br> CCD：410萬像素&#13;<br> 變焦：1.4倍數碼&#13;<br> 記憶卡：MemoryStick</fontstyle></spanclass></p><p><spanclass><fontstyle>纖薄名氣之選&#13;<br> KYOCERAFinecamSL300R  &#13;<br> 久違了的270㮼衕鈱銵A機身夠薄，拍攝質素唔錯，連名廠CONTAX都要出番部SL300RT*黑魂版趁熱鬧。（b）&#13;<br> CCD：320萬像素&#13;<br> 變焦：3倍光學、2倍數碼&#13;<br> 記憶卡：SD?MMC</fontstyle></spanclass></p><p><spanclass><fontstyle>半專業質素&#13;<br> CANONPowerShotA80  &#13;<br> 好多人都話佢係縮水G4，除咗冇熱靴插外置閃燈外，拍攝能力直逼Prosumer級，論價錢簡直超抵！（a）&#13;<br> CCD：400萬像素&#13;<br> 變焦：3倍光學、3.6數碼&#13;<br> 記憶卡：CF</fontstyle></spanclass></p><p><spanclass><fontstyle>超廣角鏡頭&#13;<br> OLYMPUSC-5060  &#13;<br> 機身內置27-100mm超廣角ZoomLens（F2.8-4.8），設有640×480有聲動畫，1.8”高解像13萬像素旋轉式LCD，亦是賣點。（b）&#13;<br> CCD：510萬像素&#13;<br> 變焦：4倍光學、3.5數碼	&#13;<br> 記憶卡：xD、CF&#13;<br> &#13;<br> <b> 售賣店資料：</b> &#13;<br> （a）永明影音（23997451）&#13;<br> 地址：旺角西洋菜街68號地下&#13;<br> （b）華仁會（23980280）&#13;<br> 地址：旺角花園街75-77號花園商業大廈6樓</fontstyle></spanclass></p></body></html>