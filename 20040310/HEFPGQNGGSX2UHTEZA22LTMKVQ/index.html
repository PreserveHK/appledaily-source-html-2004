<html><header><meta charset="utf-8"><title>日本女牌當頭起ScoLarJPS新貨率先睇</title></header><body><h1>日本女牌當頭起ScoLarJPS新貨率先睇</h1><p>要數今季女生至恨擁有，必然係日本UnderCover溶解系列。但講得多都會悶，日以繼夜俾人追捧勁煲，今時今日若然真係着咗件溶解Tee出街，反而會唔會覺得有點膩呢？以上純屬個人意見，當然俾你買到都係威嘅。但如果有更平、更多的選擇，就唔使咁悶啦。㗎妹當頭起品牌新鮮到港，簡簡單單易着易襯，加上日本女潮雜誌都有煲，少女味設計可能更啱你身世。&#13;<br>&#13;<br>記者：梁珮瑜　&#13;<br>攝影：陳陶鈞　&#13;<br>化妝：VivNg&#13;<br>模特兒：JenniferKong@JamCast　</p><p><spanclass><fontstyle>花花世界人氣女牌ScoLara  &#13;<br> ScoLar採用100%純棉製作，又會以特別的織法令衫身更輕薄，所以手感特別柔軟。ScoLar招牌的和風繪圖或花花圖案，都係由設計師親手繪製，絕對獨一無二。而印花上更會貼上閃粉作裝飾，感覺可愛又浪漫！</fontstyle></spanclass></p><p><spanclass><fontstyle>貴氣逼人復古女牌JPSb  &#13;<br> 日本女生品牌JohnPlayerSpecial簡稱JPS，主打70's至80's的懷舊風格，希望將復古元素融入年輕人的服裝中，令年輕人更珍惜懷舊潮流。而設計以金及銀色為主，令服飾感覺好貼近70與80年代的士高熱潮。</fontstyle></spanclass></p><p><spanclass><fontstyle>純白襯金鑽  &#13;<br> 今季其中的一個系列大玩運動服，簡單的白色Tracksuit設計混合貴氣細節，閃石及金線成為焦點所在，簡約又夠閃，女生至愛。</fontstyle></spanclass></p><p><spanclass><fontstyle>配件系列  &#13;<br> JPS的配件系列齊備，帽、袋及首飾都有。而日本今季至熱賣就係布袋、貨車司機帽及限量版火機等，有型襟興，特別推介。</fontstyle></spanclass></p><p><spanclass><fontstyle>其他Cuite之選  &#13;<br> <b> 卡通公仔可愛Gundam系列c</b> &#13;<br> 新貨到港的日牌，除了JPS及ScoLar，亦有以下品牌值得推介。Gundam即係高達，唔係模型又唔係卡通漫畫，而係MobileSuit機動戰士男女裝便服品牌系列。品牌設計中性，T恤外套等男女都啱着。其中的冬瓜Haro人見人愛，當然係Fans及可愛女生的首選。</fontstyle></spanclass></p><p><b> 繽紛日本妹AFFAGirld</b> &#13;<br> 本地設計但㗎味十足的AFFAGirl，春夏主打T恤背心，顏色繽紛、圖案可愛。要買又靚又抵着嘅㗎妹風格，呢個牌子絕對係唔錯嘅選擇！</p><p>&#13;<br> 售賣點:&#13;<br> (a)SpareV3（28810990）銅鑼灣地帶209-210號舖&#13;<br> (b)私物店（34282332）尖沙嘴利時商場214-215號舖&#13;<br> (c)Vivo（34223122）銅鑼灣名店廊F10B號舖&#13;<br> (d)Anytime（23117390）銅鑼灣謝斐道518號地下D舖</p></body></html>