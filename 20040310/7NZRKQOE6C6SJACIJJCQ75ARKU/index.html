<html><header><meta charset="utf-8"><title>林嘉欣打波見紅扮蟹閃</title></header><body><h1>林嘉欣打波見紅扮蟹閃</h1><p>林嘉欣日前獲邀擔任女性衞生用品代言人，廣告中她穿色彩鮮豔服裝，並以狂野髮型示人。嘉欣獲廣告商贊助一世免費衞生巾，她高興地說：「至少會用到五十幾歲，重有阿媽同兩個妹，慳唔少㗎！」&#13;<br> 拍攝時嘉欣憶起讀書時的瘀事，她說：「讀緊highschool時我加入排球隊，有次練習時啲女仔嘢突然嚟咗，當時我着住條白短褲，有隊友睇見提醒我，我就好似隻蟹咁打斜行去換衫，當時有男同學在場，非常尷尬。」&#13;<br> 此外，林嘉欣昨日到港台接受訪問，訪問期間她透露已有一年多沒拍拖，主持找來塔羅牌專家為她占卜，指她今年五、六、九、十月真命天子會出現，是圈中人，如錯失便要再等。<br> &#13;<br> <spanclass>情迷淺野忠信 &#13;<br> 問嘉欣前度情人是否之前傳緋聞的王海峰，她蠱惑地說：「唔知呢。」並扯開話題說：「我覺得唔會係圈中人，因為圈中人通常合作完之後，好耐先見一次，就算有好感都會冇咗。」問她曾對誰有過好感？她說：「淺野忠信囉，不過佢已經結咗婚，重係人哋爸爸，佢真係好型。」</spanclass></p></body></html>