<html><header><meta charset="utf-8"><title>內地演唱會將五缺一<br>Bryan退出Westlife湊女返學</title></header><body><h1>內地演唱會將五缺一<br>Bryan退出Westlife湊女返學</h1><p>愛爾蘭五人男子組合Westlife自九八年成立以嚟，於歐亞地區大受歡迎，不過隊中主要成員BryanMcFadden，日前就以要照顧家庭為由，向其餘嘅四名隊友請辭，據講Westlife淨番嘅成員仍會合作。&#13;<br> 據英國《太陽報》報道，Bryan因為成日四出宣傳，同妻女聚少離多，年前Bryan重搭上脫衣舞孃，差啲搞到同老婆Kerry離婚。為咗多啲時間照顧要讀書嘅女，Bryan先決定離開Westlife。<br> &#13;<br> <spanclass>或於歐洲表演 &#13;<br> Bryan身邊嘅密友透露：「Bryan曾經同Kerry坐低傾咗幾個鐘，亦同隊友交代咗詳情，佢話唔會隨隊去本年中舉行嘅世界巡迴，不過唔排除以嘉賓身份出席組合喺歐洲嘅表演。」&#13;<br> 因為Westlife鐵定喺本年中到內地開首個演唱會，所以Bryan將會同內地歌迷緣慳一面。為咗交代詳情，Westlife噚日喺官方網頁中宣布，話佢哋噚晚香港時間九點喺家鄉都柏林開記招交代。</spanclass></p></body></html>