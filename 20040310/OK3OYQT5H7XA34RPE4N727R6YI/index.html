<html><header><meta charset="utf-8"><title>南非國寶查理絲泰朗總統送金</title></header><body><h1>南非國寶查理絲泰朗總統送金</h1><p>出爐金像影后查理絲泰朗（CharlizeTheron）真係威，就連日理萬機嘅南非總統姆貝基，前日亦喺政府辦公室接見佢。姆貝基除咗大讚查理絲之外，重送咗嚿金石畀佢，搞到同查理絲一齊出席嘅媽咪都笑到見牙唔見眼。期間查理絲媽咪重爆料，話查理絲攞影后當晚，喺凌晨兩點俾總統個電話嘈醒，之後佢竟然開心到跳舞。</p></body></html>