<html><header><meta charset="utf-8"><title>　　港fan屎三萬五買約翰連儂頭髮 - 李八方</title></header><body><h1>　　港fan屎三萬五買約翰連儂頭髮 - 李八方</h1><p>香港嘅JohnLennon（約翰連儂）歌迷，真係瘋狂到令人唔敢相信，亦都令外國歌迷大為失色。&#13;<br> 最近喺西班牙黑羅那省嘅一個拍賣會上，有位披頭四香港歌迷用咗三萬五千蚊港紙，投咗JohnLennon嘅一撮頭髮，連拍賣會嘅主辦人都嚇咗一跳。大會原本預計撮頭髮最多賣七千六蚊港紙，最初重有個西班牙理髮師同個瘋狂fan屎爭，但係理髮師嘅budget係二萬八蚊港銀，同香港fan屎差一大截。&#13;<br> 其實JohnLennon曾經喺六四年嘅一次活動上，扯甩自己嘅頭髮送畀歌迷，可能呢名香港fan屎當時好羨慕，所以今次先一擲千金。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>