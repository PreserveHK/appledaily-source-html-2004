<html><header><meta charset="utf-8"><title>數碼影音：<br>PowerShotPro1830萬像素新機王</title></header><body><h1>數碼影音：<br>PowerShotPro1830萬像素新機王</h1><p>數一數手指，曾喺PMA相機展中現身嘅800萬像素數碼相機，已經陸續出現，唯獨Canon極度矚目嘅800萬像素旗艦機PowerShotPro1聞聲不見影，不過各位發燒友唔使再等到頸都長，Pro1將於今個星期正式推出，配上個2吋扭擰芒，同時還有部10倍光學變焦嘅S1IS，正係同時照顧到專業同入門級用家。&#13;<br>&#13;<br>記者：許福合　攝影：陳陶鈞&#13;<br>ImageGirl：Ana</p><p>講起Canon嘅Prosumer級相機，各位都會諗起G3或G5嘅外形，呢個沿用多年嘅設計，已經冇晒新意，所以襯住呢次800萬像素新機Pro1登場，索性外形來個大革新，最令人一見難忘是纖巧機身（117.5×72×90.3mm），難怪於PMA一曝光，立即成為唔少攝影玩家嘅心儀對像。</p><p><br> &#13;<br> <spanclass><fontstyle>至Pro感黑機身  &#13;<br> 雖然提起數碼相機，大多數人都首先着眼於CCD，Pro1提供高達830萬像素解像度，當然可穩列頂級相機之列，不過亦唔好忽略外形上嘅轉變，尤其最近推出800萬像相機中，多數只算換湯不換藥，外形未有大改變，Pro1嘅新外形尤其突出，換上黑色機身，望落較G5扁身，閃燈可彈起，避免鏡頭阻擋，另外亦設有閃燈熱靴，最重要當然唔少得招牌式嘅扭擰芒，Pro1更用上2吋大嘅靚芒，用起上嚟就更好玩過癮。</fontstyle></spanclass></p><p><br> &#13;<br> <spanclass><fontstyle>USM快速對焦  &#13;<br> Pro1對所使用嘅鏡頭亦相當考究；首次喺Prosumer級相機中使用L鏡，並且兼備USM超音波快速對焦功能，除咗提高對焦性能外，鏡頭更有特別設計，可以防止出現紫邊，拍攝時更少受到干擾。&#13;<br> 另外見到鏡頭都有番咁大支，變焦能力當然有番咁上下，提供7倍光學變焦，數碼則為3.2倍，因應高倍數變焦能力，EVF電子觀景器當然唔少得。拍攝功能方面，Pro1就有齊自動同手動拍攝模式，用家亦可因應環境選用預設模式，操控亦頗易上手。</fontstyle></spanclass></p><p><br> &#13;<br> <spanclass><fontstyle>Profile  &#13;<br> 感光元件：830萬像素CCD&#13;<br> ISO：ISO50/100/200/400&#13;<br> 變焦：7光學+3.2數碼&#13;<br> 最大光圈：F2.4&#13;<br> 記憶卡：CF（TypeI/II）&#13;<br> LCD：2吋&#13;<br> 電池：專用鋰電&#13;<br> 體積：117.5×72×90.3mm&#13;<br> 重量：545g</fontstyle></spanclass></p><p><spanclass><fontstyle>測試：對焦快夾準  &#13;<br> 試用時最印象深刻係操作反應一流，尤其對焦速度唔錯，而拍出相片傳真度高，顏色準確，用ISO400拍攝，雜訊亦可接受。</fontstyle></spanclass></p><p><spanclass><fontstyle>同場加映&#13;<br> S1IS10倍光學變焦  &#13;<br> 嫌Pro1嘅6倍光學變焦唔夠用嘅話，就一定要睇埋呢部PowerShotS1IS，使用1/2.7"CCD，提供320萬像素解像度；變焦能力特強，高達10倍，相當於38-380mm，同時還內置獨家嘅防手震IS（ImageStabilizer）功能，即使遠攝時亦唔使擔心手震。S1IS不但機身細，而且輕，只有370g，攜帶方便，旅行影相絕對一流。</fontstyle></spanclass></p><p><spanclass><fontstyle>CanonHK  &#13;<br> 查詢電話：21702888&#13;<br> &#13;<br> &#13;<br> <spanclass><fontstyle>同級相機：超高解像CCD  </fontstyle></spanclass></fontstyle></spanclass></p><p><spanclass><fontstyle>DiMAGEA2對焦準確  &#13;<br> KonicaMinoltaDiMAGEA2特別設有3D對焦功能，即使景物移動亦能準確對焦，非常好用。&#13;<br> &#13;<br> 感光元件：830萬像素CCD&#13;<br> 變焦：7倍光學＋2倍數碼&#13;<br> 記憶卡：TypeI/IICF&#13;<br> KONICAMINOLTA（25652192）</fontstyle></spanclass></p><p><spanclass><fontstyle>COOLPIX8700ED鏡頭  &#13;<br> NikonCP8700採用大口徑ED鏡頭，拍攝質素有保證；相機操控亦有改進，加入對焦輔助燈，有助於陰暗環境拍攝。&#13;<br> &#13;<br> 感光元件：831萬像素CCD&#13;<br> 變焦：8倍光學+4倍數碼&#13;<br> 記憶卡：CF&#13;<br> NikonHK（29029005）</fontstyle></spanclass></p><p><spanclass><fontstyle>F828大炮鏡頭  &#13;<br> SONYF828係首部推出嘅800萬像素相機，採用4色CCD，兼且支援MS及CF卡。&#13;<br> &#13;<br> 感光元件：831萬像素CCD&#13;<br> 變焦：7倍光學+2倍數碼&#13;<br> 記憶卡：MS/CF&#13;<br> SONYHK（23452966）</fontstyle></spanclass></p><p><spanclass><fontstyle>DCSProSLRN1,400萬像素  &#13;<br> KodakDCSProSLR/n屬於單鏡數碼相機，擁有超高1,400萬像素，提供高達ISO1,600，連拍速度達每秒1.7張，專業之選。&#13;<br> &#13;<br> 感光元件：1,400萬像素CMOS&#13;<br> 變焦：不適用&#13;<br> 記憶卡：CF/MMC&#13;<br> KODAK（25649360）</fontstyle></spanclass></p><p><spanclass><fontstyle>1Ds全天候相機  &#13;<br> Canon嘅1Ds亦係單鏡數碼相機，採用EOS-1V嘅機身，同樣具備1D嘅防塵、防水特性，具備堅固嘅鎂合金機身，手感極佳。&#13;<br> &#13;<br> 感光元件：1,100萬像素CMOS&#13;<br> 變焦：不適用&#13;<br> 記憶卡：CF&#13;<br> CanonHK（21702888）</fontstyle></spanclass></p></body></html>