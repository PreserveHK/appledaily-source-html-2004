<html><header><meta charset="utf-8"><title>僱員怕現身被拖強積金難追</title></header><body><h1>僱員怕現身被拖強積金難追</h1><p>有茶餐廳僱員被僱主拖欠供強積金逾一年，並已向積金局求助，該局亦已向僱主發出附加費通知書，但仍頑劣拒理。根據法例，僱員若要循法律途徑追討，須提供全面資料作證才可追回欠款；但僱員礙於怕遭「秋後算帳」失掉飯碗而不敢現身，令部份無良僱主窺準此弱點，欠供強積金，剝削僱員。</p><p>「成十幾個月冇供強積金，我哋打份工嘅，真係好擔心！向積金局求助，但隨時要我哋出面，咁分分鐘會冇咗份工，𠵱家真係唔知點算！」形容同事均敢怒不敢言的柯士甸道114號新發茶餐廳員工，跟記者談及公司欠供強積金多時，無不感擔憂。<br> &#13;<br> <spanclass>「出聲驚冇咗份工」 &#13;<br> 有員工指出，他們從銀行方面得知，僱方已多月沒供款，部份已離職的亦一直未獲發還；他們曾向公司反映，奈何公司並沒理會、亦沒供回拖欠的款項。&#13;<br> 無計可施下，他們向積金局求助，「我哋交出晒所有資料、又畀晒證明，而積金局又查得到呢間公司確實係拖欠供款；但佢哋又話要我哋出庭作證先可以追得到。積金局盡過力又點？僱主都唔理，仍然係咁。」&#13;<br> 員工不滿道，「出聲就驚冇咗份工、唔出聲又追唔番啲血汗錢；我哋真係左右為難！」&#13;<br> 有前員工向記者大吐苦水，茶餐廳內共有二十多名員工，幾乎所有員工的強積金供款均被僱主拖欠，分別由數個月至一年半不等。&#13;<br> 「我哋一直喺度等，只係希望佢有朝一日可以幫我哋供番，但等到𠵱家，似乎真係難過登天！」</spanclass></p><p><spanclass>隨時「渣都冇得剩」 &#13;<br> 感求助無門的員工歎道，由於他們近日得悉該店到四月便租約期滿，他們擔心強積金隨時「渣都冇得剩」。&#13;<br> 「大家搞咗咁耐，以為可以苦盡甘來；但最終若果我哋唔出庭，都可能追唔得番。啲僱主就係睇準我哋怕秋後算帳的心態嚟剝削我哋。」&#13;<br> 本報曾聯絡新發茶餐廳，但直至截稿日前仍未收到任何回應。&#13;<br> 強制性公積金計劃管理局發言人表示，積金局於今年一月接獲其中一名員工投訴，已即時展開調查，確定其僱主於2002年4月至2003年6月間，拖欠強積金供款14個月。積金局已向該名僱主發出相等欠供數額5%的附加費通知書，又派職員前往該茶餐廳作實地調查。&#13;<br> 積金局亦準備入稟小額錢債審裁處，循民事途徑替投訴人追討欠款。<br> &#13;<br> <spanclass>積金局考慮控僱主 &#13;<br> 有關法律行動須由個案當事人提供本身姓名及追討款項，因投訴人拒絕提供資料，令積金局至今仍未能採取進一步法律行動。積金局現正考慮向僱主採取檢控行動，以收阻嚇作用。	（○三○一○三一）&#13;<br> &#13;<br> 服務熱線&#13;<br> 電話:29908288&#13;<br> 傳真:23702192&#13;<br> 電郵:<ahref>sservice@appledaily.com </ahref></spanclass></spanclass></p></body></html>