<html><header><meta charset="utf-8"><title>股壇瀏覽器：駿雷平地一聲雷</title></header><body><h1>股壇瀏覽器：駿雷平地一聲雷</h1><p>市場憧憬中央公布新措施挺港，港股早市升得好地地，重上13000水平，點知台股大跌，跟住又傳出巴基斯坦的美國使館發現炸彈，令市場憂慮恐怖襲擊再出現，港股最後倒跌12點，收報12919，不過成交只得166.4億元，沽壓唔算好大。&#13;<br> 阿董今次又要求中央挺港，搞到香港好似成日要靠阿爺幫，冇厘骨氣。不過，除咗傳聞中的補貼東江水價建議外，其餘所有挺港的經濟措施，甚至日後推出的QDII，都只不過是將過往不平等的情況平等化，唔可以話全係祖國對香港嘅恩賜，只不過阿董冇可能以對等地位同溫總談判，爭取香港利益。&#13;<br> 駿雷（070）噚日平地一聲雷，股價炒高1.5倍，升至0.045元收市，成交高達4686萬元。睇真啲，原來係詹培忠入股，金勞詹嘅持股量達14%，據講每股成本價0.017－0.018元。&#13;<br> 金勞詹最近亦入股過信用卡防盜（1051），其後大手減持，但奇怪係老詹入股後，信用卡防盜炒味唔算好重，反而老詹減持後，股價才由0.024元大幅抽高至0.093元，跟住有人不斷散貨，令股價跌至昨日收市的0.078元。黑客話，相信駿雷以散貨作為終局，問題係散貨之前重可以炒幾高？駿雷過往成交一向薄弱，炒家散貨唔容易。&#13;<br> <br> <spanclass>蜂林有消息冇水跟 &#13;<br> 蜂林（8156）噚日升5.6%，收0.95元。據聞公司好快再宣布有重大收購，不過蜂林成交真係薄弱，只得70萬元，反映有消息冇水亦好難炒。&#13;<br> 阿虎</spanclass></p></body></html>