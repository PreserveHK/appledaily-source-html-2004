<html><header><meta charset="utf-8"><title>　　潘廸生、羅嘉瑞冇默契 - 李八方</title></header><body><h1>　　潘廸生、羅嘉瑞冇默契 - 李八方</h1><p>噚日，廸生創建主席潘廸生落實承租鷹君旺角朗豪坊，可能名牌潘想襯番旺角嘅平民形象，永遠以官仔骨骨形象出席記者會嘅佢，今次居然冇打呔喎，一身李卓人咁嘅裝束，令到八方及在場嘅老記紛紛竊竊私語，研究係唔係有乜嘢微言大義？&#13;<br> 一向不苟言笑嘅名牌潘居然笑笑口咁話，今次冇打呔都係鷹君副主席羅嘉瑞嘅錯，因為佢哋識咗咁耐，每次見面食飯羅大夫都無打呔，所以今次專登唔打呔想襯番佢，勢估唔到羅大夫又特登打呔嚟襯佢，結果襯嚟襯去，出到嚟都係一個打呔、一個冇打呔。&#13;<br> 羅大夫見名牌潘爆佢嘅嘢，佢又爆番名牌潘「練」租好盡，就算歐遊時亦不忘打長途電話番嚟講價。&#13;<br> （圖）潘廸生特登唔打呔想襯羅嘉瑞，點知羅嘉瑞噚日又無端端打咗呔。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>