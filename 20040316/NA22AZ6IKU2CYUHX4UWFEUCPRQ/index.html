<html><header><meta charset="utf-8"><title>阿森媽咪轉行性感</title></header><body><h1>阿森媽咪轉行性感</h1><p>卡通片《阿森一族》近年人氣滑落，唔知係咪呢個緣故，媽咪瑪芝近日話要影番一輯豔照嚟拉客喎。據講瑪芝會放棄師奶形象，轉走索女路線，聽講英國男士雜誌《Maxim》，會喺新一期搵瑪芝做封面，當中瑪芝會着住件濕嘅lowcut抹地，估唔到連卡通人物都要玩性感同纖體。但《Maxim》個總編驚有男士頂唔順瑪芝，所以有三分二嘅印刷會用番ParisHilton做封面。</p></body></html>