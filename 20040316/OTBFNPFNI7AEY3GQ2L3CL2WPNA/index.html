<html><header><meta charset="utf-8"><title>成交疏數據一般<br>一味窩輪：出口股輪唔易揀</title></header><body><h1>成交疏數據一般<br>一味窩輪：出口股輪唔易揀</h1><p>上周五美股彈升，恒指曾升143點，但埋單微跌12.8，好友竹籃打水一場空。恒生（011）除息1.80元，收99.25元，實跌0.95元，但計算恒指唔計股息調整，當佢跌夠2.75元，拉低恒指17.1。唔計恒生，個市冇跌到。&#13;<br> 秋官上周一喺TVB「血薦軒轅」亮相後，個市血濺足足5日，恒指654點化為烏有。滙控（005）收119.50元，微升50仙，明日除息1.8元，計落會拖低恒指64點。炒期指或恒指窩輪嘅，要留意呢個調整因素。&#13;<br> 物以類聚，股票亦係，出口股走埋一堆，跑贏大市。思捷（330）、德昌（179）與利豐（494），係有得升嘅恒指股，升幅依次4.6%、2.9%、1.8%。佢哋啲相關Call輪，有冇得諗？&#13;<br> 思捷Call輪，市場有3件，9205、9188同9312，3隻輪都冇乜成交，勉強正路之選係9205，下月杪到期，輪價68仙，負溢價0.6%，槓桿率4.7倍。&#13;<br> 德昌Call輪有4件，標準輪得隻9154，6月到期，輪價3.9仙，溢價28%，槓桿率22.8倍。一朝半日輪價變化難測，揸耐啲，咁嘅溢價，瓜多過菜。&#13;<br> <br> <spanclass>9134難大注 &#13;<br> 利豐Call輪比較易揀，正路之選係標準輪9134，7月到期，輪價20仙，溢價4.9%，槓桿率7.2倍，不過又有一個問題，全日得14萬份易手，做晒都食唔肥。&#13;<br> 章盛</spanclass></p></body></html>