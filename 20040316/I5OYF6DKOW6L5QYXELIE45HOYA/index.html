<html><header><meta charset="utf-8"><title>數碼影音：<br>DiMAGEZ2長炮王40倍變焦威力</title></header><body><h1>數碼影音：<br>DiMAGEZ2長炮王40倍變焦威力</h1><p>時下買DC，大多數人都係以實用為主，一般用家除咗注意相機嘅解像度外，變焦能力亦應考慮在內，一部高變焦力嘅DC可將遠景拉至近距離拍攝，更具彈性，唔使走前走後遷就位置，KonicaMinolta最新推出嘅DiMAGEZ2，光學變焦達到10倍，加埋數碼更達40倍，價值更出奇地經濟抵玩，正係民用級嘅大炮DC。	&#13;<br>記者：許福合&#13;<br>攝影：周旭文&#13;<br>ImageGirl：Mandy</p><p>不過Z2雖然有齊一般大炮相機嘅高倍變焦能力，外表其實一啲都睇唔出，鏡頭更係收得密密實實，唔覺得特別大部，仍算輕巧靈活，顏色則配合針對民用級用家，採用銀色為主色，少咗專業感，但係就多咗幾分潮流Feel。&#13;<br> &#13;<br> <spanclass><fontstyle>10倍光學變焦  &#13;<br> 有玩過MinoltaZ1，可能會覺得Z2似曾相識，其實Z2可算係Z1嘅後繼機，多方面都作出改良，首先保留最大賣點嘅10倍光學變焦，倍數雖然相同，但在轉用支GT全玻璃APO鏡頭後，得出相片顏色會更豐富，兼且Sharp。高倍數DC常用EVF電子觀景器，Z2亦唔例外，不過因為採用由LCD反射至EVF嘅方式顯示，由流暢度到視野範圍都更理想。另外，解像度提升至400萬像素，要作大面積打印時，Z2就會更具優勢。</fontstyle></spanclass></p><p><spanclass><fontstyle>攝錄VGA影片  &#13;<br> Z2更係首部可每秒15格拍攝SVGA（800×600）影片嘅數碼相機，可兼任DV攝錄，而且可以第一時間喺相機內進行剪接，可刪除多餘片段，慳番啲位拍攝更多相片及影像。Z2更改良多項拍攝功能，開機速度已值得一讚，只要1.8秒即可拍攝，連拍速度亦可達每秒2.3張，若果要求唔高，更可以每秒10張速度拍攝130萬像素相片，可媲美單鏡相機速度。Z2更係同級相機中首部提供RapidAF及預測對焦功能，對拍攝移動中物體尤其有幫助，可加快對焦速度。</fontstyle></spanclass></p><p><spanclass><fontstyle>Z2實地測試：畫面細緻  &#13;<br> 由Z2拍得嘅相片顏色鮮豔，內容亦夠細緻，特別係頭髮嘅黑色部份，非常清楚。&#13;<br> &#13;<br> <b> Z2PROFILE</b> &#13;<br> 感光元件：420萬像素CCD&#13;<br> 變焦：10倍光學＋4倍數碼&#13;<br> ISO：50/100/200/400&#13;<br> 最大光圈：F2.8&#13;<br> 記憶卡：SD?MMC&#13;<br> LCD：3.8cm&#13;<br> 電源：AA電芯×4&#13;<br> 體積：109.5×77.5×80mm&#13;<br> 重量：305g&#13;<br> &#13;<br> KonicaMinolta&#13;<br> 查詢電話：25652192</fontstyle></spanclass></p><p><spanclass><fontstyle>同級比較：高倍變焦DC  &#13;<br> </fontstyle></spanclass></p></body></html>