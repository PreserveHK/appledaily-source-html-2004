<html><header><meta charset="utf-8"><title>地產多聲道：掃商廈黎汝遠擲二億</title></header><body><h1>地產多聲道：掃商廈黎汝遠擲二億</h1><p>近期積極掃貨嘅資深投資者，勵致國際前主席黎汝遠，又再出手，斥資一千二百七十六萬，購入金鐘力寶中心二座低層，二千二呎寫字樓，每呎五千八。&#13;<br> 據了解，佢計劃將上址摸出，速度認真夠快，叫價就未有透露。&#13;<br> 黎汝遠除咗鍾情金鐘遠東金融中心外，連乙級商廈都掃，估計已購入嘅寫字樓，總值近二億。不過，唔少好快已經賣咗，而且重賺大錢。&#13;<br> 好似上嗰禮拜，先以八千一萬摸出，金鐘遠東金融中心四十六樓全層，短短一周，賺咗近九百萬。今次再入市，唔知道係咪「食過翻尋味」？&#13;<br> 講番佢早前賣咗嗰層遠金寫字樓，月初以逾七千二萬買入，全層逾萬呎，一半交吉，新買家𠵱家以每呎二十五蚊招租。邊嗰係新業主？有市場消息指出，係永傑集團或有關人士。&#13;<br> <br> <spanclass>女將回朝即建功 &#13;<br> 市道好咗，唔少喺淡市退出地產代理行頭嘅前線員工，近排開始陸續入番行。&#13;<br> 據聞，有個以前喺中原大埔康樂園嘅女經紀，舊年敵不過淡市，短暫退出，去咗推銷香薰。&#13;<br> 佢見近排個市旺番，今個月重回中記，駐守紅磡黃埔花園分行。&#13;<br> 佢上司話，呢位女經紀非常勤力，不斷更新買家資料。直至最近，幫一名黃埔業主，喺一個禮拜內，連氣買咗兩間赤柱富豪海灣獨立屋。夾埋成八千九萬，幫分行進帳唔少之餘，自己收入亦相當可觀。</spanclass></p><p><spanclass>GrosvenorPlace威 &#13;<br> 蘭西上個禮拜講過，淺水灣道117號GrosvenorPlace獲提名「第十五屆國際房地產交易會」，喺住宅類別中，跟嚟自荷蘭及德國嘅住宅，爭奪「全球最佳住宅物業」獎。結果勝出，攞到等同建築界「奧斯卡」地位嘅獎項，梗係威啦！&#13;<br> 發展商GrosvenorAsia董事總經理陸智德，同埋建築師PaulDavis，明日與香港傳媒嚟個視像會議，講吓得獎心得，對本港房地產市場有乜意義。當然重有就係發展商最關心嘅，對樓盤銷售影響啦！唔知有冇諗住乘勝追擊，趁勢提早開盤呢？&#13;<br> <br> <spanclass>賣得快唔高興 &#13;<br> 住宅價錢長升長有，發展商唔使諗好多橋，都可以賣到樓，睇落好似比以前輕鬆易做好多，但事實原來又唔係咁喎！&#13;<br> 由於樓價不斷上升，吸引好多投資者與炒家，買入一手單位，三兩吓就轉手賺錢。蘭西聽聞，有啲發展商最高層，睇見呢啲報道，覺得自己樓盤賣平咗，先至畀炒家有機可乘，所以唔多高興。咁下面售樓部同事，好自然有壓力啦。&#13;<br> 發展商近排放慢手腳賣樓就係咁解，因為賣完就畀炒家賺一轉，樓盤出現太多炒賣，容乜易搞到自己連份工都冇埋。有啲售樓部職員就採用每日賣少少嘅策略，額滿後重有客想買，就會暗示佢「明天請早」。&#13;<br> 蘭西覺得，除非樓價唔升，或者發展商封盤唔賣，否則根本阻唔到炒家。</spanclass></spanclass></p><p><spanclass>冷門商廈摸番轉 &#13;<br> 商廈摸貨個案增多，連冷門嘅灣仔夏愨大廈，都有炒家摸番轉。&#13;<br> 二十五樓零七至十室，逾七千七呎，1月尾以三千三萬成交，每呎近四千三。上月以四千萬摸出，每呎近五千二，唔使一個月，單位升值兩成幾，業主執七百萬。&#13;<br> 單位月租八萬五，回報只得二厘半。咁低都有買家肯接貨，難怪商廈摸貨成交沒完沒了。&#13;<br> 蘭西&#13;<br> 電郵地址：<ahref>nancy@appledaily.com </ahref></spanclass></p></body></html>