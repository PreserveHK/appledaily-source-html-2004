<html><header><meta charset="utf-8"><title>紐約直擊美國搪膠新勢力</title></header><body><h1>紐約直擊美國搪膠新勢力</h1><p>「潮玩」（DesignerToys）成為近年熱門潮界玩意，買家多是潮界上班族，甚至有大企業老闆當佢係藝術品收藏。據「利時商場」老前輩袁仁祥憶述：「97年前，日本街牌BountyHunter話事人阿光，無心插柳出咗隻大肚仔搪膠，點知被排隊黨由$600炒到$3,000，從此正式掀起潮玩熱潮，香港設計師紛紛轉行出玩具，由華埠賣到美國唐人街。美國有勢力Designer眼見被中華勢力入侵，立即還擊，結盟起義，最近宣布組成『美國玩具新勢力』，相信DesignerToys熱今年仍然好爆，隨時上映一場六國大封相。」	&#13;<br>&#13;<br>文：革悅秉</p><p><spanclass><fontstyle>號召組織來頭夠猛  &#13;<br> 袁仁祥口中嘅新幫會「美國玩具新勢力」，官方英文名TheIndependentToyGrowersofAmerica，簡稱ITGA，由加州新興潮牌StrangeCo.吹雞，拉攏美國一共11個街頭藝術幫派組成。ITGA於最近的「紐約玩具商家展」內，11個幫會同時發表04年即將推出的新玩具，終於吸引到傳統玩具買手有興趣，預計今年將會向主流巿場力谷。StrangeCo.背景甚猛，獲英美有勢力潮人撐腰，如Stash的Recon、JamesJarvis、PeterFowler等，所以佢個名你一定要識。&#13;<br> &#13;<br> <spanclass><fontstyle>猛人GaryBaseman作品  &#13;<br> ITGA中最猛料成員，要數呢位GaryBaseman，從正統藝術出身玩到街頭藝術，其作品已被華盛頓及羅馬的藝術館列作收藏品，《Time》、《RollingStone》、《Forbes》都可搵到佢蹤影，更同迪士尼合作搞卡通電影《Teacher'sPet》。今次展出佢嘅公仔DumbLuck，造型源自99年時其個人展覽，共兩色選擇。（約港元$390，即將推出）</fontstyle></spanclass></fontstyle></spanclass></p><p><spanclass><fontstyle>紐約玩具展  &#13;<br> 今次展出搪膠的場合，其實是早前在美國紐約舉行的NewYorkToyFair。咁大個Show當然唔止有搪膠，重有比較老餅但又好經典嘅玩具如G.IJoe、Barbie等等。</fontstyle></spanclass></p><p><spanclass><fontstyle>BuddyLee翻生  &#13;<br> Lee牛仔褲招牌吉祥物BuddyLee本來係懷舊嘢，但美國潮流最愛將古董re-born，所以BuddyLee又再重出江湖喇！由紐約ToyTokyo負責發行。</fontstyle></spanclass></p><p><spanclass><fontstyle>StrangeCo.晒冷  &#13;<br> StrangeCo.身為ITGA龍頭，所以展出最多新商品，有啲由佢哋負責生產，有啲則只負責發行。</fontstyle></spanclass></p><p><spanclass><fontstyle>香港3月份潮玩速遞  &#13;<br> 潮玩已成新興產品，旺角兆萬中心2樓已變成香港潮玩集中地，傳聞有個別舖頭一個月可做到二百萬生意額，可知袁仁祥所講並無作大。以下為最近期最新抵港的潮玩。</fontstyle></spanclass></p><p><spanclass><fontstyle>Babekub兔仔跑出  &#13;<br> 日本Medicom繼Kubrick、Be@rbrick之後推出Babekub，造型向歐洲積木致敬。兔仔款最受歡迎。（每隻$45，一套7隻$299/超人玩具）</fontstyle></spanclass></p><p><b> 售賣點</b> &#13;<br> 超人玩具（23662688）&#13;<br> 旺角兆萬中心二樓222舖&#13;<br> Patchwork（27719911）&#13;<br> 旺角兆萬中心二樓206舖&#13;<br> SIXS（28827168/須電話預約）&#13;<br> 銅鑼灣糖街29匯景商業中心6樓</p></body></html>