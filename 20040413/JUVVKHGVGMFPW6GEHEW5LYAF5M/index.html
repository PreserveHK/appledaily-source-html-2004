<html><header><meta charset="utf-8"><title>如何令你的波鞋唔「潮」？</title></header><body><h1>如何令你的波鞋唔「潮」？</h1><p>波鞋猶如女友，無時無刻都要細心呵護；𠵱家香港正值回南天，亦係波鞋最需要呵護的日子，等我今日將「防潮大法」傳授畀各位！<br> &#13;<br> <spanclass>先清潔後入袋 &#13;<br> 首先最緊要係先幫波鞋清潔，喺小弟嘅網站：（<ahref http:>www.hk-kicks.com/modules/news/index.php?storytopic=7 ）入面有教大家基本清潔方法，但麖皮鞋（如彩虹Dunk或泥色ZoomGeneration）等比較麻煩，鞋面要用麖皮清潔劑，鞋底就用酒精濕紙巾清潔風乾，先可以準備入袋。&#13;<br> 點解要入袋唔用收縮膜呢?因為收縮膜受熱收縮時會黐實鞋底，好多舊款鞋嘅中底（如AJ8）會因喺拆嘅時候連中底都拆埋出嚟。而且喺包收縮膜時要用風筒對住對鞋嚟吹，亦會令波鞋本身嘅膠底加速老化，AJ11變黃就係因為咁；所以我建議大家用密實袋，當然唔少得防潮珠。<br> &#13;<br> <spanclass>密實袋防潮珠不可缺 &#13;<br> 防潮珠各大超市有售，至於密實袋，你可以幫襯「佳X」或者「陶X」，但係價錢都幾貴，精打細算嘅我揀咗間比較抵嘅舖頭，等大家可以參考一下：</spanclass></ahref></spanclass></p><p><spanclass>三禾膠袋快餐用品公司 &#13;<br> 旺角窩打老道31號B舖&#13;<br> tel:23322786&#13;<br> 好似我着US10.5籃球高筒鞋，買一個十三吋X十八吋就啱啱好，三十蚊五十個亦好經濟，一袋一對，再加兩三包防潮珠入去，封好膠條，放回陰涼的地方存放就搞掂；包你對AJ11鞋底冇咁快變黃！&#13;<br> &#13;<br> Hleung──波鞋網站<ahref http:>www.hk-kicks.com 頭目，最愛佐敦同柏賓，最怕寫字。&#13;<br> Email:<ahref>hleung@hk-kicks.com </ahref></ahref></spanclass></p></body></html>