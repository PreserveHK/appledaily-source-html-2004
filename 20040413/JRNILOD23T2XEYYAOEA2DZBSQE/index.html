<html><header><meta charset="utf-8"><title>一味窩輪：恆生睇升9782博賺3成</title></header><body><h1>一味窩輪：恆生睇升9782博賺3成</h1><p>中東局勢亂，日本人被挾持做人質，上周五日股散195點，昨日彈番145點。台灣周末示威事件又有啲失控，但昨日台股升得重勁過日股。今日港股假後復市，睇嚟冇乜大礙，後市可以睇好，揸藍籌Call輪有機會搵米。&#13;<br> 恒生（011）上月最低見97元，大概已確認見底，跟住過去8日喺99.50元至101.50元反覆，現價99.75元，處反覆區內下限範圍，距3月高位111.50元又有大把水位，估計等候向上突破，隨時會有幾蚊向上移動，睇上多過睇落，值得搵恒生Call輪短炒。&#13;<br> 上周五講過，恒生Call輪9162，已屆末日，雖然槓桿率293倍勁到爆，但時間因素不利，冇得守，只適合爛炒者買賣。投機買賣而帶啲穩陣嘅，應揀9782，呢件喺恒生Call輪中，交投最活，9月到期，唔怕溢價咁快收縮，輪價55仙，有18.1倍槓桿率，而溢價5.8%亦唔算離譜，引伸波幅29%亦屬較低。短期睇正股炒高3元以上，揸隻輪可博賺3成，睇70仙以上。<br> &#13;<br> <spanclass>滙控輪正選9135 &#13;<br> 恒生睇好，滙控（005）亦然。買滙控Call輪，始終最靚係上周四推介嘅9135，6月到期，輪價97仙，槓桿率有12.2倍，勝在溢價得1%，而隻輪到期之前，正股冇息派，溢價1%就係1%，唔使調整股息因素。&#13;<br> 章盛</spanclass></p></body></html>