<html><header><meta charset="utf-8"><title>數碼影音：<br>SONY至潮MP3機長氣火機王撻足三日</title></header><body><h1>數碼影音：<br>SONY至潮MP3機長氣火機王撻足三日</h1><p>要揀MP3機，功能之外，個樣都非常重要，一向精於包裝嘅SONY，就新推出MP3機NW-E50，機身似足個火機，又細又輕盈，拎出街絕對係型爆；講功能亦唔輸蝕，尤其係夠晒長氣，最勁係一粒電播足70個鐘而唔使休息，夠晒慳電，勢必成為新一代長氣火機王。&#13;<br>&#13;<br>記者：許福合&#13;<br>攝影：陳智良　ImageGirl：Mandy</p><p>要選一個輕盈MP3機，NW-E50絕對係一個唔錯選擇，機身只有一個火柴盒咁大，重量更只有40g，無論係放喺袋或掛喺心口都一樣咁方便輕鬆，而且機身有齊3種顏色選擇，不過暫時先有銀、藍兩色上場，嚟緊重會有紅色版本，啱晒唔同「口味」嘅用家。NW-E50容量方面會分為128MB及256MB，除咗MP3格式播放外，SONY出品嘅NW-E50又點會少得兼容具版權保護嘅ATRAC3及ATRAC3plus呢！隨機已附送中文版《SonicStage2.0》，方便用家自行由CD製作歌曲。</p><p><spanclass><fontstyle>PROFILE  &#13;<br> 記憶：128MB?256MB&#13;<br> 支援格式：ATRAC3/&#13;<br> ATRAC3plus/&#13;<br> MP3/WMA/WAV&#13;<br> 電源：一粒3A電芯&#13;<br> 體積：56×37.3×15mm&#13;<br> 重量：40g</fontstyle></spanclass></p><p><spanclass><fontstyle>勁播70小時  &#13;<br> 除咗機身嬌小之外，NW-E50還特別採用一個穿梭操控旋扭，令到外形同操作都好似用緊火機一樣，用家只需出動一隻拇指，就可做晒揀歌轉歌等功能。受機身太細所限，屏幕只能顯示單行資訊，但仍有雙色背光及支援中日韓等文字，基本功能一啲都唔會缺少。用落還發覺非常慳電，使用一粒3A電芯，最長可連續播放70個鐘，差不多等於三日時間，去旅行一流，電芯都可帶少粒，實用兼實際！</fontstyle></spanclass></p><p>華仁會&#13;<br> 查詢電話：2398028&#13;<br> &#13;<br> <spanclass><fontstyle>打低MD全靠玩款  &#13;<br> 當年MP3機挑戰穩佔市場嘅MD一族，全靠機身設計，除咗擺脫播放媒體嘅Size限制，變得愈出愈細外，其玩款伎倆更係層出不窮，要潮有潮，要型有型，後期再加埋收音，直錄等功能，MD機都好難追番上嚟。</fontstyle></spanclass></p><p><spanclass><fontstyle>Joybee110花生Look  &#13;<br> BenQ嘅Joybee110使用一個花生Look機身，重有搖滾紫、嘻哈橙、冷翠綠三種顏色選擇，夠潮又夠動感。&#13;<br> &#13;<br> 支援格式：MP3及WMA&#13;<br> 電源：專用鋰電&#13;<br> BenQHK（23306929　Ext.201）</fontstyle></spanclass></p><p><spanclass><fontstyle>MACER鴨嘴設計  &#13;<br> Z-CYBERMACERMP3機造型都幾趣怪，頭大身細，手感特別好，採用直插式設計，並且設有「錄音」鍵，一按即可立即錄音。&#13;<br> &#13;<br> 支援格式：MP3&#13;<br> 電源：3A電芯&#13;<br> ANA電腦（27203983）</fontstyle></spanclass></p><p><spanclass><fontstyle>SAFA遙距下載  &#13;<br> 韓國製嘅SAFAMP3，可遙距控制電腦下載MP3，其他特別功能更包括長達141小時錄音時間（512MB版）、7種顏色背光顯示屏及內置咗靚聲喇叭仔。&#13;<br> &#13;<br> 支援格式：MP3&#13;<br> 電源：專用鋰電/3A電芯&#13;<br> SAFA（21521560）</fontstyle></spanclass></p><p><spanclass><fontstyle>SV-MP31/S藍綠屏幕  &#13;<br> Panasonic出嘅MP3機SV-MP31/S，屏幕有藍及綠色兩種背光燈，具備錄音及FM收音機功能，內置6種Equalizer，可讓用家享受多種唔同效果。&#13;<br> &#13;<br> 支援格式：MP3、WMA&#13;<br> 電源：3A電芯&#13;<br> 信興電器（28330955）</fontstyle></spanclass></p><p><spanclass><fontstyle>328碟形MP3  &#13;<br> Magic-Pro328MP3機外形獨特，內置128MB，無乜特別功能，勝在簡單易用，而且非常小巧，只係比一個5蚊銀略大。&#13;<br> &#13;<br> 支援格式：MP3&#13;<br> 電源：專用鋰電&#13;<br> 威寶馬（27207828）</fontstyle></spanclass></p><p><spanclass><fontstyle>ZENNX30GB容量  &#13;<br> CREATIVEJukeboxZenNX容量就有30GB，要放8,000首歌絕對無問題，同時亦可當作流動硬碟使用。&#13;<br> &#13;<br> 支援格式：MP3、WMA、WAV&#13;<br> 電源：專用電池&#13;<br> CREATIVEHK（23312930）</fontstyle></spanclass></p><p><spanclass><fontstyle>XLive兼容藍芽  &#13;<br> ALFAXLiveMP3機系列特別支援藍芽，可接聽藍芽手機來電，同時可利用XLive錄下雙方對話，亦能撥出電話。&#13;<br> &#13;<br> 支援格式：MP3、WMA&#13;<br> 電源：內置鋰電&#13;<br> LeapInvestment（21521560）</fontstyle></spanclass></p><p><spanclass><fontstyle>YP-910錄音全面  &#13;<br> SAMSUNGYP-910容量達20GB，擁有極全面錄音功能，除透過內置米高峯錄音外，還可透過機身Linein輸入，連FM收音機亦可錄音，格式為MP3。&#13;<br> &#13;<br> 支援格式：MP3、WMA、WAV&#13;<br> 電源：專用鋰電&#13;<br> SAMSUNG（28626008）</fontstyle></spanclass></p><p><spanclass><fontstyle>YP-T57色屏幕  &#13;<br> SAMSUNGYP-T5外形設計「的骰」趣致，擁有錄音及FM收音機功能，並提供可轉換7色LCD屏幕，讓用家隨時配襯衣着而轉換色調。&#13;<br> &#13;<br> 支援格式：MP3、WMA、WAV&#13;<br> 電源：3A電芯&#13;<br> SAMSUNG（28626008）</fontstyle></spanclass></p><p><spanclass><fontstyle>YP-780輕觸式按鈕  &#13;<br> SAMSUNGYP-780使用獨特嘅「無按鈕」輕觸式設計，所有功能均設於輕觸介面上，操作簡單容易，兼且有齊全錄播功能。&#13;<br> &#13;<br> 支援格式：MP3、WMA、WAV&#13;<br> 電源：2粒3A電芯&#13;<br> SAMSUNG（28626008）</fontstyle></spanclass></p><p><spanclass><fontstyle>YP-60量度心跳  &#13;<br> SAMSUNGYP-60除咗音樂播放外，更創新提供多項運動功能，包括量度心跳、測量卡路里消耗以及計時功能，用家更可將YP-60隨意佩戴在手臂上，即使運動期間仍可享受音樂。&#13;<br> &#13;<br> 支援格式：MP3、WMA、WAV&#13;<br> 電源：專用鋰電&#13;<br> SAMSUNG（28626008）</fontstyle></spanclass></p></body></html>