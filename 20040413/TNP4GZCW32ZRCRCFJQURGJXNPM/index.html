<html><header><meta charset="utf-8"><title>701收料站：永恩憧憬炒業績</title></header><body><h1>701收料站：永恩憧憬炒業績</h1><p>復活節假期結束，芬佬及炒家應該全部歸位，小初問經紀黃有乜嘢好介紹？經紀黃推介鞋股永恩國際（210），佢話永恩今年累積升幅唔細，但仍有不俗上升潛力，隻股將於下周一公布全年業績，據講盤數應該好靚，股價可能高處未算高。&#13;<br> 永恩舊年9月公布中期業績，盈利勁升10倍至2069萬元，但當時股價未有反應，直到舊年12月左右，先至有人當係寶，密密咁買入，結果股價由0.30元樓下，炒到上去最高接近0.70元水平，上周四升5.3%，收0.59元。&#13;<br> 由於隻股向來有人睇住，小初當時以為只係人為炒作，一直都冇太留意，後來經紀黃收到料，話有機構投資者睇中永恩，睇好佢在大陸嘅零售業務前景。&#13;<br> 永恩在多年前，以自己嘅品牌開拓大陸中低檔女裝鞋市場，至今銷售點有成千幾二千個咁多，呢類在國內擁有龐大銷售網絡嘅零售股，特別啱外資芬佬胃口，因此今次永恩公布全年業績，如果盤數真係見得人，估計股價重有得去。&#13;<br> 慕容小初</p></body></html>