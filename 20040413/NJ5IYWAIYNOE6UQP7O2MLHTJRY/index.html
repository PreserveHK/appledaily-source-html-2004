<html><header><meta charset="utf-8"><title>　　毛澤東是台獨之父？ - 李八方</title></header><body><h1>　　毛澤東是台獨之父？ - 李八方</h1><p>中國出咗個毛澤東，台灣都唔執輸，出番個陳水扁。最近八方聽聞有學者就台獨嘅源頭提出好多有趣睇法，大家都話李登輝係台獨之父，但有人就反駁，話應該係蔣中正，因為唔係佢當年種落咁多仇恨，台灣人唔會咁唔鍾意大陸人。<br> &#13;<br> <spanclass>百變扁字 &#13;<br> 亦有人話台獨之父應該係毛澤東，係佢將國民黨趕去台灣，老蔣頂多係台獨之母，李登輝只屬仔嗰輩，陳水扁只係孫。&#13;<br> 咁呢個孫真係唔簡單，因為阿扁可以百變，分分鐘連共產黨最痛限又最吹唔脹嘅「中華民國」招牌都拆埋，係共產政權嘅恩人，唔怪得喺佢出茅招第二次險勝之時，有人就將個「扁」字加「馬」字邊，話被騙了，又有人同佢加個「人」字旁，話佢偏埋一邊，佢個「扁」字加個糸字旁就變成編劇個「編」，如果打槍係佢自編自導自演就真係好戲囉。&#13;<br> 當然你如果喺個「扁」字旁加個艇仔，就係普遍嘅「遍」，綠色遍寶島，真係除咗老毛之外，邊個夠佢厲害？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>