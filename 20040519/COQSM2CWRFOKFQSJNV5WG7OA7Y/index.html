<html><header><meta charset="utf-8"><title>胸圍貴過條裙　托得起<br>黃泆潼粉紅飛彈VS韓君婷</title></header><body><h1>胸圍貴過條裙　托得起<br>黃泆潼粉紅飛彈VS韓君婷</h1><p>韓君婷、黃泆潼和麥家琪前晚打扮性感出席新片首映禮，其中以黃泆潼的低胸裝最為搶鏡，露出粉紅色胸圍邊。她更表示全身衣服包括內衣都是新購買的。</p><p>余文樂、杜汶澤、韓君婷、黃泆潼、麥家琪、譚詠麟和女子組合2R等，前晚在尖沙嘴出席新片《精裝追女仔2004》首映禮，有份主演該片的眾女星都刻意打扮性感示人，其中以黃泆潼的吊帶低胸裝最為出位和搶鏡。<br> &#13;<br> <spanclass>惹阿倫垂涎 &#13;<br> 成功突圍而出，黃泆潼說：「我之前有諗過點着，由頭到腳都係新嘅，淨係內衣同胸圍都成千蚊，貴過條裙。」阿倫甫到場見到打扮性感的黃泆潼即跟她雞啄唔斷，問他是否覺得伊人很吸引，阿倫即說：「我問佢做乜着成咁？我覺得佢好有張力，呢啲場合應該着成咁，追女仔吖嘛。」阿倫是否覺得心動？他說：「我哋呢啲見慣世面。」韓君婷亦不甘示弱，穿上低胸裝上陣的她說：「夏天女仔露吓手臂同膊頭，大家開心啫。」&#13;<br> 此外，有報道指余文樂追到2R的Rosanne，Rosanne卻說：「我見到阿樂都唔尷尬，阿妹（Race）媾掂阿樂，不過係喺戲裏邊。我同阿樂係朋友，都冇互傳短訊。緋聞對阿樂唔公平，講到佢好花心咁。」<br> &#13;<br> <spanclass>2R密實失威 &#13;<br> 2R前晚是眾女星中穿得最密實，Rosanne說：「我哋唔可以好似佢哋咁着，唔係因為形象，係自己過唔到自己嗰關，而且冇本錢騷。」余文樂近日被讚演技有進步，他說：「克勤都話我應該喺電影圈發展多啲。」&#13;<br> 對於日前陳冠希（Edison）的友人在杜汶澤有份投資的酒吧發生衝突，阿倫說：「我覺得Edison好無辜，日日都有事發生，唔通咁多事都關佢事。」對於梁漢文因為陪女友過生日，通宵飲至酩酊大醉即出席《公益競步行》活動一事，阿倫說：「如果佢因為陪女友過生日就應放佢一馬，佢第日都盡咗責去現場報到啦！」&#13;<br> 採訪：胡比　攝影：陳志嵐</spanclass></spanclass></p></body></html>