<html><header><meta charset="utf-8"><title>$100即可見飛人</title></header><body><h1>$100即可見飛人</h1><p>經過兩個小時的飛行，終於由上海到達北京，經過機場也不禁望望停機坪有沒有NIKE標誌的飛機，最後梗係睇唔到啦，因為佐敦已經飛咗去廣州，參觀生產「飛人牌」商品嘅工廠！<br> &#13;<br> <spanclass>全民嚴陣以待 &#13;<br> 可能我着住巫師隊練習衫，沿途的士司機不停同我講喬丹（佐敦的大陸譯名）乜乜物物，CheckIn後去東單體育場一逛（北京修頓，由Nike出錢修葺），因為今日MJ將會喺呢度早上十時首次公開露面，昨日所見工人重趕緊工；有一個學生甚至話會同朋友逃學嚟睇佐敦，連對面賣報紙的嬸嬸都知明天佐敦就在這兒出現，可想而知全北京已進入瘋狂狀態！&#13;<br> 去過佐敦下榻的北京國際俱樂部飯店睇過，不算守衞森嚴，也沒有「娘到爆」的「歡迎麥可‧喬丹光臨國際俱樂部」，可喜可賀。&#13;<br> 最後，凡喺北京Nike專門店買滿一百蚊，即可獲得喬丹見面會門票一張，即是但買件tee都有飛；相比爭崩頭都撲唔到飛嘅香港人，真係太幸福喇！（明天續）&#13;<br> 文：Hleung</spanclass></p></body></html>