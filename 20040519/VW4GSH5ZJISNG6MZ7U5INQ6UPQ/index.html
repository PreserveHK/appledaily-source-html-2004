<html><header><meta charset="utf-8"><title>　　港大樓神助校勁賺二千萬 - 李八方</title></header><body><h1>　　港大樓神助校勁賺二千萬 - 李八方</h1><p>噚日係開張吉日，除咗澳門嘅美資新賭場，唔少店舖都揀喺噚日開張，搞到港大校長徐立之鬼死咁商業化，一日要踩足三場開幕騷。八方去睇徐校長嘅港大中醫藥學院教研中心嘅開幕禮，重無意中發現咗港大原來有位一直鮮為人知嘅「港大樓神」！呢位點石成金嘅高人，就係港大中醫藥學院院長（行政）陳廷漢教授。&#13;<br> 陳教授除咗醫術精湛，投資眼光更加獨到。陳教授致開幕辭嗰陣，臨場爆肚話，喺中環嘅中醫藥學院教研中心會址，當初買落，樓價只不過係三千幾蚊一呎，𠵱家呎價已暴升到九千至一萬蚊！港大嘅資產無端端賺咗成二千幾萬！唔怪得徐校長致辭時，口氣十分之江湖，嘻皮笑臉咁祝賀陳教授「開張發達」啦！&#13;<br> （圖）「港大樓神」陳廷漢教授（左）買樓眼光獨到，徐校長（右）一於劏豬賀賀佢。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>