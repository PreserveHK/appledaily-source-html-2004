<html><header><meta charset="utf-8"><title>飲食人誌：<br>元朗新派日本菜口味多變取勝</title></header><body><h1>飲食人誌：<br>元朗新派日本菜口味多變取勝</h1><p>元朗區近年新食肆愈開愈多，單是日本料理原來也有二十多間，但新店主理人阿民同表姐李小姐卻專誠來這兒創業，皆因睇中元朗區的消費力，李小姐更表示：「雖然日本料理喺元朗區好似雨後春笋，但其實仍然有發揮空間，好多客人都覺得我哋呢度勝在花款夠多變化，就算大舖都未必有我哋咁齊。」&#13;<br>&#13;<br>記者：陳淑君　攝影：梁翠妍</p><p>主理人阿民今年27歲，入行做日本菜已有8年時間，「我細細個就負責整食物畀妹妹食，17歲嗰年家姐帶我去食日本菜，因為覺得菜式幾靚幾得意，所以走去日本料理店應徵，但喺日本人公司工作期間，發覺就算有好提議，最終都係由老闆話晒事，自己只能夠按簡單公式去做，覺得好悶。多得表姐鼓勵同支持，所以就試吓自己開舖。」</p><p><spanclass><fontstyle>表姐夾錢創業  &#13;<br> 表姐李小姐可以說是阿民的伯樂：「我幾欣賞阿民嘅功夫，佢肯研究日本菜，對味覺要求高，又肯周圍試菜，做得好有心機，事事都肯親力親為，我知道佢只係欠少許資金，所以就夾錢一齊做。我以前都試過搞拉麵店，但花款唔夠多，亦發覺有啲年紀較大嘅師傅，真係唔大願意試新嘢，後生仔就比較積極同有創意。」確實，店裏掌廚的人，阿民年紀已算最大，其餘都是二十來歲年輕人；而樓面的侍應，一樣是清一色美少女。</fontstyle></spanclass></p><p><spanclass><fontstyle>壽司蛋糕$130  &#13;<br> 凡有四位以上光顧而其中一人是壽星仔的話，只要展示身份證作證明，就可以免費食到壽司蛋糕，若是散叫，則要＄130。直徑達20厘米的蛋糕，份量絕不輕，面層有蛋皮、三文魚子、三文魚及奇異果，壽司飯為主的餡可分作兩層，上層是蟹子、吞拿魚沙律，酸酸甜甜；下層則是紫菜粉，稍嫌簡單。</fontstyle></spanclass></p><p><spanclass><fontstyle>金砂帶子炒意粉$42  &#13;<br> 金砂原來是指蟹子，據說李小姐在一次日本旅行時試過某個品牌的意粉，覺得尤其爽滑彈口，便專誠從東京訂貨回來做這個意粉，意粉是接到order才淥，以免變腍；帶子刺身肉厚鮮甜，混着蟹子吃起來，頗有口感，由於意粉主要以蒜茸粉及紫菜粉調味，故較香口，也不會太膩滯。</fontstyle></spanclass></p><p><spanclass><fontstyle>炸蝦火龍卷$38  &#13;<br> 以兩至三隻大頭蝦做天婦羅，再包成壽司模樣，面層撒上蟹子及炒香的紫菜粉，賣相搶眼，酥香爽實的蝦肉要趁熱吃，否則會給壽司飯焗腍變韌。</fontstyle></spanclass></p><p><spanclass><fontstyle>秋刀魚卷$28  &#13;<br> 將秋刀魚中間正骨起出，放上金菇及日本魚蛋卷來炸，勝在惹味香口，但秋刀魚本身多細骨，食得未夠暢快。</fontstyle></spanclass></p><p><spanclass><fontstyle>日式薯仔沙律$25/火龍果沙律$22  &#13;<br> 薯仔沙律內是薯茸、甘笋粒、青瓜粒、碎蛋及沙律醬，材料簡單但香滑；若想食生果原味，則可揀火龍果沙律，內有火龍果、薯仔粒、青瓜及菠蘿粒。</fontstyle></spanclass></p><p><spanclass><fontstyle>豚肉煮$30/$40(定食)  &#13;<br> 以清酒及味醂等燜足幾小時的新鮮五花腩，味道幾似上海紅燒肉，建議蘸英式芥辣食，如滷水汁般的醬汁，則最適合用來送飯。</fontstyle></spanclass></p><p><spanclass><fontstyle>美少女侍應Cherry  &#13;<br> 「我做飲食方面嘅侍應都有三年，呢度由開舖就做，好有歸屬感，因為老闆唔會擺老細款，大家都好親切。做日本菜侍應要比較細心，喺度又可以同客傾偈，溝通一下，做過多間食肆最鍾意就係呢度。」</fontstyle></spanclass></p><p><spanclass><fontstyle>食客兩句  &#13;<br> <b> 高小姐</b> &#13;<br> 「經常幫襯，覺得呢度價錢適中，服務態度好，個人鍾意食壽司同拉麵，呢度亦有唔少特飲，選擇幾多，珍珠奶茶都有。」</fontstyle></spanclass></p><p><spanclass><fontstyle>熊谷木日本料理  &#13;<br> 地址：元朗擊壤路13-17號順發大廈C舖（元朗廣場巴士總站附近）&#13;<br> 電話：24796123&#13;<br> 營業時間：11:30am-4:00pm及5:30pm-10:30pm&#13;<br> 座位：38個&#13;<br> 交通：巴士54、64K、68M、76K、77K、277、968</fontstyle></spanclass></p></body></html>