<html><header><meta charset="utf-8"><title>「我都想鼻高眼大櫻桃嘴」<br>阿Rain影射林峰整容</title></header><body><h1>「我都想鼻高眼大櫻桃嘴」<br>阿Rain影射林峰整容</h1><p>李彩樺（阿Rain）最近被指與蕭若元兒子蕭定一相戀後，其前緋聞男友林峯以輕佻口吻回應，引起阿Rain不滿。阿Rain前晚錄影無綫節目時作出反擊，明寸林峯近期鼻子忽然變高，更不客氣地說：「唔知佢係咪食咗生命麵包呢？」</p><p>李彩樺、方力申及男子組合Boy'Z等，前晚在將軍澳電視廣播城錄影遊戲節目《爭金奪標GETSETGO》，眾人在節目中分成三隊比賽，包括撲排球、射籃球、運水球等合共七個環節。&#13;<br> 阿Rain最近被指與蕭若元兒子蕭定一相戀後，其前緋聞男友林峯以輕佻口吻回應說：「哎呀！如果我係讀者都想睇啦！」日前一對冤家在另一活動中碰頭，林峯與阿Rain合照時即表現尷尬。阿Rain前晚接受訪問時說：「連續兩日都撞到佢，我冇尷尬，我亦都冇避佢囉！」<br> &#13;<br> <spanclass>永留情史表 &#13;<br> 對於早前有雜誌指林峯到夜總會消遣，阿Rain表示有留意該報道，她說：「登喺封面實有留意，重登咗我張相喺佢嘅情史表度，我諗我個名好難刪除，永遠都喺佢個表入面。」&#13;<br> 阿Rain被問到有否察覺林峯近期容貌有變？她竟毫不客氣地說：「可能佢個人成長咗，個樣咪唔同咗，唔知佢係咪食咗生命麵包呢？我都覺得佢有少少唔同，但係又講唔出有乜嘢唔同，希望我都會愈大愈靚，個鼻變高啲，眼又大啲，個嘴變得櫻桃啲！」&#13;<br> 問阿Rain信不信近得靚人多會變靚？她說：「佢又唔係魔術師，等我識番個魔術師男友先啦！」<br> &#13;<br> <spanclass>互窒冇意思 &#13;<br> 林峯昨日在金紫荊廣場拍攝《全城啟步傳聖火》片段，林峯得知阿Rain對其容貌發表出位言論，即表現得介意，他說：「冇嘢講，咁樣一人一句冇意思。」問到二人連日來互窒，是否矛盾已達白熱化階段？他說：「我冇出過聲，唔覺佢寸我。」&#13;<br> 採訪：卓寶花、卓美娟　攝影：陳慧安</spanclass></spanclass></p></body></html>