<html><header><meta charset="utf-8"><title>秋葉原最潮物白版PS2BarebonePC</title></header><body><h1>秋葉原最潮物白版PS2BarebonePC</h1><p>所謂人靠衣裝！如果屋企部電腦想化個靚裝，最重要當然係一個靚Case啦！日本秋葉原最近新返咗一隻潮爆嘅BarebonePC——G-MAXTC4，賣相講明抄足最新白版PS2，望落個樣都真係幾分似。G-MAX呢隻牌子，香港玩家可能未必咁熟，原來佢係底板生產商GIGABYTE旗下一個品牌，底板廠自己出Case，當然係Fit到漏啦；機身使用Mini機箱設計（8.4"×2.5"×9.2"），晶片組使用Intel815GV/ICH4，底板內置有兩條DDR333DIMM槽，最高可對應2.0GB記憶體，CPU則支援Socket478，所以Penntium4或CeleronCPU都可以支援到，最正係底板支援埋DVI及S-Video作影像輸出，同內置有802.11bWirelessLAN，機價41,790日圓，折算港幣$2,925，同香港一般BarebonePC差唔多價，幾抵玩。&#13;<br>&#13;<br>記者：朱崇德</p></body></html>