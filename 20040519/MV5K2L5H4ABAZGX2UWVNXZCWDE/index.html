<html><header><meta charset="utf-8"><title>　　毓民出走12人頂上 - 李八方</title></header><body><h1>　　毓民出走12人頂上 - 李八方</h1><p>黃毓民封咪出走，商台同有線因為要搵人頂替佢做節目而大傷腦筋。有線度咗幾日，噚日終於搵齊人馬主持《怒人甲乙丙》，個節目一共有十二個常任同嘉賓主持，差唔多講得出名嘅烽煙（Phone-in）節目主持人都有機會喺節目中亮相，包括大班愛徒林旭華、第三枝咪吳志森、城大護法馬家輝、港台名嘴周融、梁山泊講師何國良、將老董形容為塔利班嘅諧星林超榮，重有陳永陸、吳明林、張堅庭、蔡子強、高志森同毛孟靜。&#13;<br> 喺呢條星光大道之上，以陸叔最特別，事關佢一向做開「講股佬」，今次講政治都算撈過界。&#13;<br> 一個毓民走咗，要搵番十二個人頂上，名嘴果然係太陽級。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>