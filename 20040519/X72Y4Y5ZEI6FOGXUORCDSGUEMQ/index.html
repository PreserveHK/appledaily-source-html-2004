<html><header><meta charset="utf-8"><title>　　鄭家富畀湯家驊霸頭位 - 李八方</title></header><body><h1>　　鄭家富畀湯家驊霸頭位 - 李八方</h1><p>中國當中英聯合聲明冇到，人大常委監粗「釋法」，係都要控制番特區嘅局面，盡全力防止民主派取得一半議席。&#13;<br> 喺咁險要嘅形勢之下，民主派如果再唔團結，就冇晒前途，所以最近有消息話除咗港島之外，不少民主派中人，都希望各區可以協調到一張鑽石名單，等大家可以集中力量同左派陣營決一死戰。&#13;<br> 聽聞新界東已有啲眉目，民主黨鄭家富雖然喺多次民調中排頭位，但係為咗成存大我，阿富願意犧牲，讓人氣急升嘅湯家驊排頭位，資歷比佢深嘅卿姐排第二，佢同民主黨嘅兄弟黃成智以及范國威就排三四五，至於蔡耀昌排第幾亦可以再傾。&#13;<br> 八方問富仔傳聞有幾真？佢話暫時冇乜好講，反正一切仍在協調中，變數不小，民主黨內部都未有定案。&#13;<br> 大敵當前，廣大市民都希望民主派停止內鬥，學吓民進黨，一致對外，因為一要分隊分票，就好容易畀對手有機可乘，肯定唔係上策。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>