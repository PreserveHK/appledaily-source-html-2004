<html><header><meta charset="utf-8"><title>電腦新產品：<br>SONY大軍殺到兩大創意VAIO唔使㩒掣</title></header><body><h1>電腦新產品：<br>SONY大軍殺到兩大創意VAIO唔使㩒掣</h1><p>啱啱喺洛杉磯舉行完畢嘅E32004，SONY旗下嘅手提機PSP可謂出盡風頭，全場注目，不過東南亞呢邊亦唔輸蝕，日本總公司上星期一口氣公布超過十款新VAIO，而香港亦火速舉行VAIOVision2004發布會，連當中兩部最重頭嘅產品都有實物試玩，正式宣布揭開VAIO新世代嘅一頁。&#13;<br>&#13;<br>記者：徐影龍　攝影：陳偉強</p><p><spanclass><fontstyle>U50迷你版TabletPC  &#13;<br> 另一款突破之作，就係TypeU系列嘅VGN-U50，機仔細細僅重550g，單手都拎得起，驟眼睇以為係新PDA，原來驚人之處，係呢部U50安裝咗完全版WindowsXP，即係全球最輕最細嘅XP機種，好處係有PDA流動特性，又有軟件兼容性，用開嗰堆軟件全部用得番，比大大部嘅TabletPC更優勝，當然上網、打機、睇相都冇問題，話唔定做埋Server都重得！處理器採用低電壓版CeleronM900MHz，另配256MB記憶體、20GB硬碟等，連USB2.0、IEEE802.11b/g、PCMCIATypeI/II插槽全部有齊，都咪話唔厲害。</fontstyle></spanclass></p><p><br> &#13;<br> 七年前，SONY以VAIO名字進軍桌面電腦及Notebook界，產品大膽地以紫銀兩色相配，效果出奇地好。到2004年今天，SONY正式宣布VAIO進入新世代，而產品主要色調將改為黑、銀配襯，除推出一大堆新Notebook外，當中重有兩款VAIO擺脫電腦框框，以出位功能作賣點㖭，不過好可惜，官方講到明唔會有行貨。</p><p><br> &#13;<br> <spanclass><fontstyle>VAIOPocket聽歌睇相用手捽  &#13;<br> 早前喺網上初見呢部VAIOPocket（VGF-AP1）時，已經被佢外形所吸引，雖然同係VAIO系列，不過並非一貫行Windows嘅Notebook，反而係SONY首部硬碟式音樂裝置，容量達20GB，可收錄13,000首ATRAC3Plus音樂，而且兼容數碼相簿功能，接駁DC儲存後，可透過其2.2"屏幕觀賞，QVGA＋26萬色LCD級數，比其他DigitalWallet更搶眼。&#13;<br> 不過要數最精采一環，肯定非G-Sense功能莫屬，皆因全部機都冇多餘按掣，各式操控全靠機面右邊嘅25個感應點，手指喺上面捽捽吓，左面屏幕就會跟住活動，揀歌睇相悉隨尊便，咁嘅設計簡直潮到爆。</fontstyle></spanclass></p><p><spanclass><fontstyle>甚麼是ATRAC3Plus？  &#13;<br> 可能大家有個疑問，同為20GB容量的iPod，只標示可收錄5,000首MP3音樂，但VAIOPocket在同樣容量下，就錄到13,000首歌，而原因全出於不同的音樂格式之上；其實雙方均以4分鐘一首歌為基準，MP3/128kbps每首歌容量為4MB（5,000首），至於新的ATRAC3Plus/48kbps則只需1.43MB（13,000首），所以錄得音樂亦較多；至於音質表現，SONY表示有差不多等同MP3/128kbps質素，不過孰優孰劣，可能需要大家親耳品評！</fontstyle></spanclass></p><p><spanclass><fontstyle>VAIO港日八天王  &#13;<br> 今次香港加埋日本SONY，一口氣公布十幾部新VAIO，唔計桌面電腦類，淨係Notebook都超過十款，機能規格賣相各有不同，今日就精選其中8款VAIO，等大家知道嚟緊有乜心水正機。</fontstyle></spanclass></p><p><br> &#13;<br> <spanclass><fontstyle>同場加映&#13;<br> 影音統一軟件《DoVAIO》  &#13;<br> 發布會重有隻VAIO專用嘅影音軟件《DoVAIO》示範，簡單啲講即係統一咗大堆播放軟件，如管理音樂嘅《SonicStage》、睇相用嘅《PictureGearStudio》以及睇影碟用嘅《PowerDVD》等，簡化開啟大堆軟件及按掣程序，而且類似PSX嘅圖像介面靚到無話可說，不過現場示範仍然係日文版，希望行貨新VAIO推出已預裝中或英文版《DoVAIO》吧。</fontstyle></spanclass></p><p>■部份VAIO將設有對應《DoVAIO》嘅遙控器。</p></body></html>