<html><header><meta charset="utf-8"><title>　　匯豐女強人揭反斗鱷身世 - 李八方</title></header><body><h1>　　匯豐女強人揭反斗鱷身世 - 李八方</h1><p>滙豐銀行與《大風吹》雜誌搞嘅聽故事學英文活動，每月由一位滙豐高層向小朋友講故事，至今講第三次嘞！八方之前都有同大家講過，原來呢個星期六又有得聽。今次由滙豐女強人、工商業務環球聯席主管梁高美懿講古，佢將會喺旺角滙豐卓越理財中心向一百二十名學生，揭開元朗南生圍反斗鱷身世之謎。&#13;<br> 滙豐高層講嘅故事都係自行創作，並以香港為背景，旨在用有趣方法吸引小朋友學英文。今次用呢條反斗鱷作題材，肯定有瞄頭，但唔知梁太自己會唔會有獨家猛料，爆出啲大家都未知嘅鱷身世呢？如果唔係，可能八方班發現鱷魚嘅同事可以幫到佢喎！有興趣聽古仔嘅同學仔，可到<ahref http:>www.typhoonclub.com 網站登記。&#13;<br> （圖）本周六，反斗鱷可能有驚人身世被揭曉！&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></ahref></p></body></html>