<html><header><meta charset="utf-8"><title>Bono榮登博士即席呼籲</title></header><body><h1>Bono榮登博士即席呼籲</h1><p>近年致力公益事業同關注愛滋病嘅愛爾蘭搖滾勁旅U2主音Bono，前日喺美國賓夕凡尼亞州大學嘅畢業禮上，獲校方頒發榮譽法律博士學位。着晒長袍同戴起四方帽嘅Bono睇嚟相當神氣，重喺頒授儀式之後語重心長咁呼籲啲學生要關注愛滋病，尤其係一啲非洲嘅發展中國家人民，咁關心社會，真係抵佢做博士。</p></body></html>