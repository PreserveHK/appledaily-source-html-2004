<html><header><meta charset="utf-8"><title>72歲弱老缺輪椅代步</title></header><body><h1>72歲弱老缺輪椅代步</h1><p>72歲的盧婆婆，自幼患小兒麻痹症，行動不便，早年兩度摔倒後，更加無法走動。「左腳出世嘅時候已經唔妥，後來隻右腳斷咗骨同韌帶；𠵱家我平日喺屋企要用輔助架，出街就需要坐輪椅。」盧婆婆向記者歎道。&#13;<br> 自從老伴於三年前逝世後，盧婆婆百病叢生，患有血壓高、痛風症、嚴重貧血，近日又證實患心臟病，須於下月入院接受心臟手術。「上個月，有朝早我突然覺得手震腳震，成身冒冷汗，最初以為自己血糖低，但飲完葡萄糖水之後冇效，惟有打九九九入醫院，醫生話我心臟有事，遲半步急救隨時冇命。」<br> &#13;<br> <spanclass>需接受心臟手術 &#13;<br> 盧婆婆舊有的手動輪椅，車輪經常失靈，已無法使用。「部輪椅兩個『轆』成日推唔郁，我最擔心做完手術之後冇輪椅用！」&#13;<br> 盧婆婆有七名子女，但各有生活擔子，她現與一名女兒同住，女兒除了給予三餐一宿外，經濟上難以支持盧婆婆購買一部新輪椅。你願意伸出援手，助盧婆婆解困嗎？	&#13;<br> 捐款編號：C1381&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>