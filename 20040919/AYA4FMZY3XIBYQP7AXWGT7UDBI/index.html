<html><header><meta charset="utf-8"><title>煲碟王：<br>《星球大戰三部曲》完美聲畫DVD首度發行</title></header><body><h1>煲碟王：<br>《星球大戰三部曲》完美聲畫DVD首度發行</h1><p>《StarWar》可算是科幻片中殿堂級經典，不過除了小部份「中」堅戲迷，曾在77年一嘗在戲院感受《星戰》的震撼外，對好多《星戰》迷，印象都係「模模糊糊」！千呼萬喚元祖版《星球大戰三部曲》，終於首度以DVD發行，全數碼收復加杜比5.1EX聲效，係前所未有最完美嘅聲畫表現，最重要係Disk4嘅四小時從未曝光「額外收錄」，《星戰》迷必睇！&#13;<br>&#13;<br>記者：朱崇德</p><p>相信好多碟迷都收到風，今個星期尾出《星球大戰特別版》，不過未出先炒起嘅，竟然係《前傳》的第一、二兩集，街價大概係三百中，而且重有少少海鮮價；據得利影視表示，《前傳》的頭兩集，其實經已停產，街上有幾多貨，賣晒就斷；網上好多人盛傳《前傳》第三集上戲院後，會出BoxSet，據知暫時未有呢個日程安排，想買「元祖版」時兼買《前傳》，可能真係要捱炒價嘞！</p><p><spanclass><fontstyle>必睇Bonus《夢想帝國的故事》  &#13;<br> 最令《星戰》迷欣喜的，可算是Disk4的四小時額外收錄，基本絕大部份都係重未曝光片段；當中以《夢想帝國的故事》最令人着迷，佢由佐治盧卡斯的第一套電影《THX-1138》講起，點樣由行內、行外看淡情況下，以十多頁的手稿說服Fox電影出資800萬美金拍片，而且好多拍片時的趣事逸聞都會睇到，再加上盧卡斯的解畫、好友史提芬史匹堡的第三者看法，和當時演員如夏里遜福的現身說法，這個星戰Making，大家足足等了27年呢！其他必睇還有《光劍的誕生》、《從未曝光相片庫》等，再加上佢重有嚟緊快將上畫的《星戰前傳III》最新報告，4個鐘Bonus絕無冷場！</fontstyle></spanclass></p><p><spanclass><fontstyle>杜比5.1EX模擬環迴立體聲  &#13;<br> A有怪病&#13;<br> B是個花心的人&#13;<br> C在公司中人緣不好&#13;<br> D人品不好《星球大戰三部曲》內共收錄了《星球大戰IV：新的希望》、《星球大戰V：帝國反擊戰》及《星球大戰VI：武士復仇》，令人期待度100%的原因，是此元祖版的三集，是首度以DVD發行！如果是老戲迷，大概都知此三集在97年曾經以復修特別版上過戲院，不過今次的《星球大戰三部曲》，是重新得到THX的認證，並以杜比5.1EX靚聲效登場！須知杜比5.1EX是以5.1喇叭系統，可模擬出6.1（多了後中置）聲道的效果，音響的包圍感更實在！</fontstyle></spanclass></p><p><br> &#13;<br> <spanclass><fontstyle>最完美數碼影像修復  &#13;<br> 至於影像質素方面，筆者真係覺得靚得無話可說；須知《星球大戰三部曲》是由97年版的復修版為本，再以新的數碼修復技術重新製作，而且當年沒時間、金錢、能力而放棄的特別效果，都以現今的電腦特技作重新演繹，電影故事表現得更圓滿！據知三集中以《星球大戰VI：武士復仇》畫質最好；不過論驚歎程度，是77年的《星球大戰IV：新的希望》，須知此片的母片已經損壞不堪，就是97年的復修版的畫面都係「散散哋」，但睇今次數碼修復後，顏色豐潤，而且又夠實淨，以往的LD、VCD甚至戲院版，都從未有咁正嘅影像表現！</fontstyle></spanclass></p></body></html>