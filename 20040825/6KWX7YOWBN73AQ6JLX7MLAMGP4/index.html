<html><header><meta charset="utf-8"><title>ALCATEL激玩來電MV<br>8部OT756送畀你</title></header><body><h1>ALCATEL激玩來電MV<br>8部OT756送畀你</h1><p>手機呢排潮玩MP3，所有新機都好似着U（Uniform，制服）一樣加入MP3鈴聲！法國名牌ALCATEL最新嘅OT756，好似有心玩變奏，手機＋MP3＋攝錄外，重激玩來電MV！今日《蘋果日報》就聯同香港ALCATEL送出8部OT756給讀者，只要答啱問題，最快Fax過嚟，就有機會免費攞到！&#13;<br>&#13;<br>記者：朱崇德　攝影：周旭文、朱崇德&#13;<br>ImageGirl：Irene</p><p>呢部OT756攞上手第一個感覺，真係幾有大機格局，機身輕巧又Slim，不過用料好紮實，加上大大個2吋芒（26萬色）配磨砂金屬圍邊，真係畫面靚，賣相又型又醒目。&#13;<br> &#13;<br> <spanclass><fontstyle>內置喇叭媲美MP3機  &#13;<br> ALCATELOneTouch系列一向以易用為本，OT756亦繼承呢個傳統，圖示式使用介面，一個十字掣已經輕易掌控全機功能；操控感覺好爽利，手機最重要的話音功能，都做得清晰夠大聲，唔會話掛住「玩」而忘本；一直最喜歡佢嘅Speaker功能都落齊，除咗可作一般通話時的「冇線」HandsFree外，如果溝埋內置MP3播放功能，重可變成隨身MP3機，聲量絕對直迫一般內置3W喇叭仔嘅MP3機！</fontstyle></spanclass></p><p><spanclass><fontstyle>DC級拍攝功能  &#13;<br> 內置30萬像素CMOS鏡頭，可算係基本影相功能走唔甩，影相最高解像有640×480，不過另加嘅8倍數碼變焦、白平衡同曝光補償等DC功能，真係唔係咁多手機跟得起。全機精髓係30秒有聲短片功能（對應MPEG4、3GP格式），除咗可以作平時欣賞外，佢重可以配合埋鈴聲或MP3功能，玩盡影片配樂；將MP3+攝錄溝埋，就簡簡單單玩盡來電自製MV，夠晒方便又有個人風格。</fontstyle></spanclass></p><p><b> PROFILE</b> &#13;<br> 制式：GSM900/1800/1900&#13;<br> 顯示器：26萬色TFT/128×160像素&#13;<br> 鏡頭：30萬像素	內存容量：4MB&#13;<br> 功能：MPEG4（3GP）短片、MP3播放、MP3鈴聲、32和弦、GPRS、WAP、錄音、MMS、EMS、SMS&#13;<br> 備用時間：250小時&#13;<br> 通話時間：9小時&#13;<br> 體積：106×46×18.5mm&#13;<br> 重量：92g&#13;<br> &#13;<br> ALCATEL&#13;<br> 電話：25992525&#13;<br> &#13;<br> <spanclass><fontstyle>遊戲篇  &#13;<br> 睇完今日介紹嘅ALCATELOT756，係咪好想快啲擁有呢？大家只需解答以下嘅問題，將正確答案填入左方參加表格內，再Fax過嚟畀我哋，就有機會攞到一部OT756㗎喇！</fontstyle></spanclass></p><p><b> 第一關：手機層層叠</b> &#13;<br> 1.左圖所示嘅手機層層叠，總數有成28部ALCATEL唔同型號嘅手機，試估吓當中隱藏咗幾多部OT756？</p><p><b> 第二關：選擇題</b> &#13;<br> 1.OT756內置鏡頭解像度是多少？&#13;<br> A.100萬像素&#13;<br> B.30萬像素&#13;<br> C.80萬像素&#13;<br> &#13;<br> 2.OT756短片播放功能，並不對應以下哪種格式？&#13;<br> A.3GP&#13;<br> B.MPEG2&#13;<br> C.MPEG4&#13;<br> &#13;<br> 3.OT756內存記憶體容量是多少？&#13;<br> A.8MB&#13;<br> B.4MB&#13;<br> C.40MB</p><p><b> 參加辦法</b> &#13;<br> 1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭8名參加者各得到ALCATELOT756一部。&#13;<br> 4.如沒有參加者答中全部問題，則以答中最多問題及答案最接近者獲獎。（答案相同則以傳真時間**最早者可獲獎。）&#13;<br> 5.得獎者將有專人通知。&#13;<br> 6.為公平起見，《蘋果日報》及ALCATEL員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> ‧必須憑報紙上的參加表格才可以參加遊戲。</p></body></html>