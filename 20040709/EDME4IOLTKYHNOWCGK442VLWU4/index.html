<html><header><meta charset="utf-8"><title>「我識嘅男人手冇咁大」<br>蘭子被彈冇料堅拒豐胸</title></header><body><h1>「我識嘅男人手冇咁大」<br>蘭子被彈冇料堅拒豐胸</h1><p>陳淑蘭和童愛玲最近為纖體美容中心拍攝新一輯的硬照廣告，她們均以性感打扮上陣，意態撩人。蘭子表示近日有男性友人建議她豐胸，但她笑言所認識的男人手都不是太大，加上她滿意自己的身形，故堅持不會豐胸。</p><p>陳淑蘭和童愛玲分別是卓悅纖體美容中心的彩光和纖體代言人，她們最近拍攝新一輯廣告照，並由名模琦琦做服裝指導，她們均以性感打扮示人，散發夏日色彩。&#13;<br> <br> <spanclass>慣跟好友拖手 &#13;<br> 蘭子穿着鮮黃露腰裝和比堅尼下截上陣，在鏡頭前不停搔首弄姿，展露34A、25、35的三圍，充滿自信。蘭子說：「我都幾滿意自己嘅身材，最自豪係對腳，今年好流行着短裙，我都入咗好多貨，諗住靠對腳去『食胡』，識番啲靚仔蒲吓。」不過蘭子表示近日有男性友人彈她上圍不夠豐滿，她反駁說：「我同嗰個男性朋友講話點都唔會去隆胸，我識得嘅男人啲手都冇咁大。」&#13;<br> 蘭子透露近日桃花運暢旺，身邊不乏追求者，談到經常被傳媒拍得與舊愛William手拖手出入的照片，問蘭子二人可會舊情復熾？她說：「唔係，我習慣同好朋友出入都會手拖手啫。」&#13;<br> <br> <spanclass>童愛玲做學生 &#13;<br> 此外，已是一子之母的童愛玲產後纖體成功，穿上三點式拍廣告，她說：「我好滿意𠵱家嘅身形，我瘦番晒之後，重接咗一套台灣劇，角色係女大學生，遲啲會飛去台灣開工，到時我都會帶埋囝囝過去住，可以成日見到佢。」童愛玲打算兩年後才追個女兒，為囝囝添個伴。&#13;<br> 採訪：比華利</spanclass></spanclass></p></body></html>