<html><header><meta charset="utf-8"><title>無綫杯葛《壹週刊》罷攞獎<br>郭可盈：做藝人清者自清</title></header><body><h1>無綫杯葛《壹週刊》罷攞獎<br>郭可盈：做藝人清者自清</h1><p>近日有報道指無綫因不滿《壹週刊》多篇報道，有意杯葛該雜誌昨日舉行的頒獎活動，無綫昨日承認暫不派旗下經理人合約藝人參與該雜誌的活動，而吳卓羲、郭晉安、陳豪及廖碧兒等昨日雖然獲獎，亦未有出席領獎。</p><p>近日有報道指無綫因不滿《壹週刊》近期多篇報道，杯葛該雜誌在紅磡海逸酒店舉行的「健康第壹大獎2004」頒獎典禮。無綫旗下經理人合約藝人包括吳卓羲、郭晉安、陳豪、廖碧兒及吳美珩等，昨日雖然榜上有名，但並沒有出席頒獎禮，不過其他無綫合約藝人包括陳鍵鋒、方力申、郭可盈和劉愷威等都有前來領獎，他們均表示並不知道無綫有杯葛行動。<br> &#13;<br> <spanclass>公司開會決定 &#13;<br> 郭可盈說：「做乜要封殺？雜誌一路以嚟都係咁，我哋做藝人惟有清者自清。我都唔係無綫做經理人，係獨立個體，都唔知公司知唔知我嚟呢個活動。」而陳鍵鋒則說：「冇人話唔畀我嚟今日嘅活動，況且我management都唔係無綫，有問題先算啦。」同樣只是普通藝員合約的劉愷威說：「我諗公司唔會咁小器，都冇人通知我，我咪當唔知嚟咗先算。」&#13;<br> 對於杯葛一事，無綫外事部助理總監曾醒明說：「我承認有藝人冇出席今日嘅活動，現階段暫時唔適合派經理人合約藝人出席該周刊嘅活動。《壹週刊》對無綫有啲失實嘅報道。」提到今次決定是否由無綫行政主席邵逸夫下聖旨，曾醒明說：「係公司開會決定。」<br> &#13;<br> <spanclass>不會禁止採訪 &#13;<br> 那麼無綫會否禁止該雜誌記者到無綫將軍澳電視廣播城採訪？他說：「除非記者違反採訪指引，我強調唔係杯葛，要睇今後佢哋對無綫公唔公平。」&#13;<br> 林曉峰和查小欣昨日在電台節目內大談無綫杯葛傳媒一事，查小欣說：「TVB咁做有險位，到時傳媒鍾意寫乜都得，因為傳媒搵唔到你哋嘅藝人做回應嘛，人哋立法會都講緊要溝通啦，但係𠵱家就話要杯葛。」&#13;<br> 採訪：史丹、王崇穎&#13;<br> 攝影：何國豪</spanclass></spanclass></p></body></html>