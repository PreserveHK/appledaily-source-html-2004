<html><header><meta charset="utf-8"><title>變髮有計型到東莞<br>郭可盈旺場6粒鐘賺6位數</title></header><body><h1>變髮有計型到東莞<br>郭可盈旺場6粒鐘賺6位數</h1><p>郭可盈日前到東莞為一間髮型屋剪綵，她表示頭髮可以反映身體狀況，故要有一頭健康秀髮，就要保持健康體態。可盈今次花上短短六小時，便賺得六位數字酬金，相當可觀。</p><p>郭可盈日前聯同髮型師到東莞出席一間髮型屋剪綵，她表示此行來回共花了約六小時，但已賺得六位數字的酬金，可盈感到很滿意。&#13;<br> <br> <spanclass>髮型師同行 &#13;<br> 可盈表示該髮型屋很欣賞她平時的髮型，故邀請她做剪綵嘉賓。可盈日前在電話中說：「我好鍾意返內地剪綵，因為除咗影迷好熱情之外，做得剪綵嘉賓，一定係舖頭老闆覺得我都好旺場先搵我，咁就梗係開心啦。」髮型屋老闆本只邀請可盈，但後來覺得她在香港的髮型師都功不可沒，故特別同時邀請二人同行，可盈的髮型師更成為該髮型屋的顧問。&#13;<br> <br> <spanclass>想試剪短髮 &#13;<br> 問到可盈對髮型的心得，她說：「我好鍾意嘗試唔同嘅髮型，長短鬈直都冇所謂，最緊要係靚。不過近年我成日拍攝時裝劇，所以要保留長髮，方便造型。如果可以休息一段長時間嘅話，我唔排除會將頭髮剪短晒。」對於護髮心得，可盈不信食髮菜可以以形補形，她說：「我唔信呢啲嘢，頭髮同皮膚可以充份反映自己嘅身體狀況，所以我覺得只要夠休息，保持健康，無論頭髮，抑或皮膚都會有最佳狀態。」&#13;<br> 此外，可盈遺憾這次剪綵時間太匆忙，並沒時間留在內地的髮型屋嘗試店內的按摩服務，她說：「我參觀過舖頭裏面嘅設施，有好多長按摩床，好乾淨好舒服。因為剪完綵即刻趕返香港開工，所以都冇機會試吓佢哋嘅服務。」&#13;<br> 採訪：比華利</spanclass></spanclass></p></body></html>