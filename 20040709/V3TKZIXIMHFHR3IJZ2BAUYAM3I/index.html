<html><header><meta charset="utf-8"><title>車禍後頸胸劇痛<br>陳鍵鋒鬆筋針灸狂標眼水</title></header><body><h1>車禍後頸胸劇痛<br>陳鍵鋒鬆筋針灸狂標眼水</h1><p>陳鍵鋒日前遇上交通意外，引致心口軟骨受傷，由於他在無綫劇《學警雄心》中還有不少動作場面未拍完，故他日前接受中醫針灸及鬆筋治療，希望快些康復。</p><p>陳鍵鋒日前在舊機場隧道發生交通意外，其落地不足三個月的豐田四驅車撞至全毀報銷，陳鍵鋒亦被車內的安全氣袋所傷，引致心口軟骨受傷。他因正在趕拍無綫新劇《學警雄心》，為了可以早些康復，日前特別到油麻地接受針灸治療。<br> &#13;<br> <spanclass>「痛到瞓唔到」 &#13;<br> 醫師在陳鍵鋒胸前及頸椎位置插上十多根針，又為他拉鬆肌肉，令他痛至狂標眼水。陳鍵鋒表示意外發生後其頸椎及右胸不時感到劇痛，他說：「直情痛到瞓唔到，吸大啖啲氣都會痛，照咗X光係心口軟骨受傷，醫生畀咗止痛藥我食，不過媽咪話食止痛藥對個胃唔好，𠵱家做針灸同埋拉鬆番頸部肌肉。」&#13;<br> 陳鍵鋒亦頗擔心未能應付《學》劇的拍攝進度，他說：「套劇重有好多大場面未拍，有大型步操、考體能同埋游水，重有一場係交通意外救人嘅戲，𠵱家惟有聽醫生吩咐，唔好俾風吹親條頸，同埋戒食所有生冷嘢，希望快啲好番，唔好阻到個拍攝進度。」<br> &#13;<br> <spanclass>感謝醫護人員 &#13;<br> 有七年駕駛經驗的陳鍵鋒自言一向謹慎駕駛，今次更是首次遇上交通意外，他很感謝意外後照顧他的醫護人員及家人，他說：「嗰晚醫院好多病人，啲護士見我身份證個名係陳恩耀，重話我好似陳鍵鋒㖭，都幾搞笑！」&#13;<br> 採訪、攝影：卓美娟</spanclass></spanclass></p></body></html>