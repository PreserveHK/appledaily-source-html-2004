<html><header><meta charset="utf-8"><title>Undefeated回歸80年代籃球明星變潮星</title></header><body><h1>Undefeated回歸80年代籃球明星變潮星</h1><p>美國潮舖Undefeated經常與各大品牌及Artist合作推出波鞋，代表作有與美籍韓裔ArtistMethamphibia合作的AirForceI，其他品牌及Artist更係不計其數。雖然Undefeated個多月前剛與日本Tas合作出鞋，但話咁快本月又有新作。今次的合作較為特別，並非與GraffitiArtist搞嘢，而係同一眾NBA明星推出戰鞋。當然球星們唔會着呢啲戰鞋落場打波，純粹以潮流出發，所以用上近期大熱的80年代籃球鞋設計，更推出一系列以籃球為主題的Tee，實行今年夏天力谷籃球熱！&#13;<br>&#13;<br>記者：李崗華&#13;<br>攝影：楊錦文</p><p><spanclass><fontstyle>球星變潮星  &#13;<br> 今次被Undefeated選中的球星，每一位喺今年NBA都有出色表現，分別有新秀狀元LeBronJames、波特蘭的DamonStoudamire、加拿大籍的SteveNash、德國籍的DirkNowitzki以及即將訪港的JermaineO'Neal。而鞋方面，就用上80年代Nike聞名於籃球界的Terminator，每對鞋除鞋踭上分別印有球星的名字或別名外，更係用上球員所屬的球隊主色。每對Terminator更會附上籃球、水樽及旅行袋各一。雖然今次到港的就只有鞋，但對於大家嚟講，對鞋先至係主角。講吓對鞋行情，本周到港即賣$3,500，根據Undefeated以往波鞋來計，對鞋屬於中價，應較多人會買，估計有升值能力，有機會見$4,000過外，加上產量不多，唔想買貴鞋者請快手。</fontstyle></spanclass></p><p><b> 勒邦占士TerminatorLow</b> &#13;<br> 5對鞋中，相信呢對會係最受歡迎，單係LeBronJames個名經已夠照，重要加上Undefeated，被搶係意料之內。</p><p><spanclass><fontstyle>史杜達米亞Terminator  &#13;<br> 冇乜睇NBA嘅讀者可能對DamonStoudamire冇乜認識，雖然係咁，但呢對鞋勝在顏色靚，應不難成為上位之作。（$3,200/a）</fontstyle></spanclass></p><p><spanclass><fontstyle>諾域斯基Terminator  &#13;<br> 今年喺NBA中人氣最強的德國籍中鋒，Fans自然多，所以呢對鞋雖然顏色普通，但勝在人氣搭夠。（$3,200/a）</fontstyle></spanclass></p><p><spanclass><fontstyle>拿殊TerminatorLow  &#13;<br> 老實說，5對鞋之中最唔討好就係呢對顏色，黑×藍比起其他鞋款的確較為遜色。（$3,200/a）</fontstyle></spanclass></p><p><spanclass><fontstyle>謝美奧尼爾TerminatorLow  &#13;<br> 即將訪港的JermaineO'Neal唔使講都知有幾勁，加上鞋踭唔係寫上JermaineO'Neal而係寫上別號Sixx，較為特別。（$3,200/a）</fontstyle></spanclass></p><p><spanclass><fontstyle>Undefeated再玩NBALogo  &#13;<br> 話明Undefeated今年力谷籃球熱，除推出Terminator外，更推出NBA球隊的LogoTee，將各隊的Logo調換，好搞嘢！同期更推出拿手石紋LogoTee，夠晒籃球熱。</fontstyle></spanclass></p><p><spanclass><fontstyle>Terminator熱賣波鞋街&#13;<br> 原色Terminator  &#13;<br> 年頭復刻的原色，一推出即告斷市，炒價比原價更高出一倍。（$800/a）</fontstyle></spanclass></p><p><spanclass><fontstyle>破爛版&#13;<br> TerminatorPremium  &#13;<br> 呢對Terminator除用上優質皮外，更首次將鞋身皮刻意破壞，造成Vintage效果。（$800/a）</fontstyle></spanclass></p><p><spanclass><fontstyle>意大利潮舖SlamJamTerminator  &#13;<br> 位於意大利米蘭的SlamJam，是意大利少數售賣潮流波鞋的店舖，與Nike首次合作就推出兩對不同顏色的Terminator，附有鞋帶扣，而限量各100對先至係此鞋的賣點。（$2,200/a）</fontstyle></spanclass></p><p><spanclass><fontstyle>一周波鞋情報  &#13;<br> 今周除Undefeated與Nike力谷籃球熱外，其他品牌一樣唔輸蝕，今周到港的有TracyMcGrady最新戰鞋T-Mac4，全對鞋特別之處在於鞋帶位設於鞋踭位，唔明？即刻睇。&#13;<br> &#13;<br> <spanclass><fontstyle>鋼線鞋帶T-Mac4  &#13;<br> 外表與一般籃球鞋冇乜分別，但整對鞋不設鞋帶，要索緊對鞋就要靠鞋踭的鋼線，原理與早前adidas的籃球鞋差不多，但設於鞋踭屬首次。（$1,099/b）</fontstyle></spanclass></fontstyle></spanclass></p><p><spanclass><fontstyle>斷市王Jordan19  &#13;<br> 雖然Jordan初推出時，外間的評價一般，但上個月當呢對紅白色推出時，情況有180度的轉變，行貨斷市外，更即時有炒價出現。（$1,499/b）</fontstyle></spanclass></p><p><spanclass><fontstyle>Hip-Hop必着&#13;<br> JordanTeamFour  &#13;<br> 呢對TeamFour雖然外形普通，但顏色方面就極為Hip-Hop，加上價錢低，難怪近期受到Hip-Hop仔的愛戴。（$699/b）</fontstyle></spanclass></p><p><spanclass><fontstyle>灰色Jordan4  &#13;<br> 有傳今個月尾Jordan4代灰色及白色會於香港推出行貨，消息一傳出，水貨灰色Jordan4代即時有更多人搶。因為根據以往經驗，行貨一出就非常難買，以至出現炒價，所以不少人趁行貨推出前買，以免日後捱貴鞋。（$1,299/a）</fontstyle></spanclass></p><p><spanclass><fontstyle>皆旺WHY店長阿榮：「今季必着籃球鞋！」  &#13;<br> 「其實由上年開始，籃球鞋熱經已有復甦迹象，好似AirForceI及Dunk等，加上Max系的跑鞋谷極都唔起，而各大潮流品牌好似MadFoot及Undefeated都喺今季不斷推出籃球鞋款，所以話今季必着籃球鞋！」&#13;<br> &#13;<br> 售賣點：&#13;<br> （a）Reach（27717333）&#13;<br> 旺角上海街426號萬事昌中心1202室&#13;<br> （b）WHY（23900099）&#13;<br> 旺角皆旺商場B6舖</fontstyle></spanclass></p></body></html>