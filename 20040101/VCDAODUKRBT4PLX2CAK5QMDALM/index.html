<html><header><meta charset="utf-8"><title>精明消費：<br>Buffalo開倉必掃五層鑊</title></header><body><h1>精明消費：<br>Buffalo開倉必掃五層鑊</h1><p>新一年，新開始，個個都話要送舊迎新乘機大買特買，連平時最慳家嘅阿媽都話要換過晒所有煮食架生，但始終都係要以平為首要條件，結果畀佢搵到廚具名牌Buffalo一年一度開倉。就連平日又貴又少減價嘅五層不銹鋼廚具都有得減，同場重有其他牌子廚具同浴室用品，知慳識儉嘅「煮」婦又點可以錯過呢個慳錢機會！&#13;<br>&#13;<br>記者：黃婉冰　攝影：梁細權&#13;<br>ImageGirl：ChoiYee（DreamDestination）</p><p><spanclass><fontstyle>五層鑊熱力均勻  &#13;<br> 開倉價$199-$299&#13;<br> 原價$868-$1,448（只限十個）&#13;<br> 五層鑊一向較普通鑊貴，因其物料有所不同，上兩層不銹鋼夾住中間三層鋁和鋁合金，所以傳熱快且熱力夠均勻，煎魚煎肉都唔會黐底。但始終係特價品，所以唔包保養，但價錢咁平，補番數啦！</fontstyle></spanclass></p><p><spanclass><fontstyle>五層煲燜肉最正  &#13;<br> 開倉價$400&#13;<br> 原價$1,098&#13;<br> 燜肉最怕會水乾，五層煲就唔會有呢個問題。因為煲蓋有蒸氣鎖，擰一擰就可以將水份鎖住，Keep住蒸氣唔會流失，燜肉唔怕乾水，又可以放在電磁爐上使用，安全方便，直徑22cm，容量5.1L。</fontstyle></spanclass></p><p><spanclass><fontstyle>慳位三件裝料理鍋  &#13;<br> 開倉價$138&#13;<br> 原價$238&#13;<br> 呢套三件裝料理鍋，由22cm、20cm、16cm三個不同Size的不銹鋼煲組成。三個煲都可以配合任何火爐或電磁爐使用，更可放入提式飯煲、燜燒鍋、真空煲內，唔用時可以收納成一個煲，慳位實用。</fontstyle></spanclass></p><p><spanclass><fontstyle>靈活四格火鍋煲  &#13;<br> 開倉價$68&#13;<br> 原價$198&#13;<br> 只要將十字形不銹鋼片放入鍋內，就可以變成四格，抽起又可變成普通火鍋煲，隨鍋又附送不銹鋼碗仔及湯勺，可以用來盛載另一種湯底或調味料，放在鍋中變子母鍋。</fontstyle></spanclass></p><p><spanclass><fontstyle>一煲三用功能多  &#13;<br> 開倉價$88&#13;<br> 原價$238&#13;<br> 湯煲其實內藏乾坤，煲內另有蒸籠及蒸架，煲蓋反轉又可作煎鍋用，煎魚、蒸餸、煲湯一個搞掂晒。湯煲直徑24cm，收藏容易又慳位。</fontstyle></spanclass></p><p><spanclass><fontstyle>其他好嘢  &#13;<br> &#13;<br> <spanclass><fontstyle>不銹鋼湯飯壺  &#13;<br> 開倉價$70&#13;<br> 原價$148&#13;<br> 叫得做湯飯壺，當然係載湯或者載飯都得。壺蓋有防漏膠邊，扭緊後就可以完全防止餸汁或者熱湯流出，真空設計保暖時間長達8-10個小時，每個容量0.75L，攜帶亦唔算麻煩。</fontstyle></spanclass></fontstyle></spanclass></p><p><spanclass><fontstyle>伸縮筲箕  &#13;<br> 開倉價$40&#13;<br> 原價$78&#13;<br> 筲箕特別之處在於左右兩邊設有伸縮手柄，拉出手柄後就可以將筲箕安放在鋅盤上隔水，方便易用，另有圓形供選擇。</fontstyle></spanclass></p><p><spanclass><fontstyle>韓式竹砧板  &#13;<br> 長形開倉價$45　原價$140&#13;<br> 圓形開倉價$50　原價$180&#13;<br> 竹砧板源自韓國，香港都是近年才興起，因以竹代替木製成，所以經過長時間使用，亦唔會蝕、起木屑或發霉的情形，每款分別有兩個Size供選擇。</fontstyle></spanclass></p><p><b> Buffalo家品開倉資料：</b> &#13;<br> 日期：即日起至1月4日&#13;<br> 地址：火炭坳背灣街27-31號協興工業中心地下（油站側）&#13;<br> 時間：上午11時至晚上7時半&#13;<br> 查詢電話：26904080&#13;<br> 付款方法：現金及信用卡（購物滿$1,000方可使用信用卡）&#13;<br> 備註：送貨服務另收$80，購物滿$3,000以上免費送貨（東涌及離島區除外）</p></body></html>