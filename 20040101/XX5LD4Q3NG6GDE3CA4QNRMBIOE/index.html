<html><header><meta charset="utf-8"><title>數碼影音：<br>最抵玩500萬像素DCQV-R51唔使$3,000</title></header><body><h1>數碼影音：<br>最抵玩500萬像素DCQV-R51唔使$3,000</h1><p>今日係04年1月1日，還拎住部300萬像素DC嘅拍友就要留意，500萬像素數碼相機已經正式成為入門級別，事關CASIO新推出呢部QV-R51雖然用上500萬像素CCD，配埋個2吋大芒，都唔使3千蚊就有交易，與SONY同樣500萬像素嘅T1相比，更平咗一大截，計落實在好抵玩！	&#13;<br>&#13;<br>記者：許福合　攝影：蔡鴻雯　&#13;<br>ImageGirl：Kendy（CoolFactory）&#13;<br></p><p><b> PROFILE</b> &#13;<br> 感光元件：500萬像素CCD&#13;<br> 變焦：3倍光學＋4倍數碼&#13;<br> 最大光圈：F2.8&#13;<br> 屏幕：2”TFT&#13;<br> 儲存媒體：內置9.7MB（可加SD?MMC卡）&#13;<br> 電源：2粒AA電&#13;<br> 體積：88.3×60.4×33.4mm&#13;<br> 重量：168g</p><p>踏入2004年，CASIO就率先推出一部專為入門級用家而設嘅數碼相機QV-R51，與SONY勁Hit嘅T1一樣使用500萬像素CCD，兼且同樣有個非常搶眼嘅大芒，更以$2,980超低價開賣，係近期至抵玩嘅500萬像素DC。&#13;<br> &#13;<br> <spanclass><fontstyle>改良版質素更高  &#13;<br> QV-R51同之前嘅R40喺外形上非常相似，雖然未及T1咁輕細，不過仍可穩站輕巧DC之列，右邊手柄上嘅「CASIO」字樣換上個幻彩Logo，襯落效果一流；拎上手機身手感亦不俗，女仔使用都好合適，啱晒手形！同R40一樣，R51雖然仍以全自動拍攝為主，但換上500萬像素CCD，配合3倍光學變焦，拍攝質素亦有所改進，尤其新機喺NR（抑制噪訊）方面有更佳表現，即使以入門機自居，仍可拍得唔錯嘅相片。R51只需兩粒AA電，就可拍攝900張相片，慳電得嚟要換電都好方便。</fontstyle></spanclass></p><p>&#13;<br> &#13;<br> <spanclass><fontstyle>2吋大芒兼具快拍  &#13;<br> R51換上一個2吋大芒，淨係個芒已經佔咗機背大部份嘅空間，所以十字掣要稍稍縮細同右移，幸好對操作影響唔大。大芒質素仍保持水準，光暗對比度高，日光下欣賞都有唔錯效果。而顯示空間增大，拍攝資料更清楚，加上中文Menu，保證簡單易用。&#13;<br> R51同時更保留咗R40「快拍」嘅優點，有多項特快功能，首先開機只有1秒，已經包括埋鏡頭彈出嘅時間，而TimeLag只有0.01秒，特別適合快拍及Snapshot拍攝之用。睇相速度更係值得一讚，除咗機背特別設有重播同攝錄快速鍵外，只需0.1秒即可顯示全張相片，操作就有如單鏡相機一樣咁爽快！&#13;<br> </fontstyle></spanclass></p><p><spanclass><fontstyle>測試：夠幼滑！  &#13;<br> 相片以自動模式，淨以日光拍攝，顏色準確，尤以模特兒件黃色T-Shirt最Sharp，另外雜訊控制果然唔錯，放大相片後，微粒亦唔多覺眼。&#13;<br> &#13;<br> <b> 抵讚</b> ：500萬像素DC唔使$3,000，實在好吸引。&#13;<br> <b> 要彈</b> ：短片拍攝功能較弱，只能錄下60秒QVGA短片。</fontstyle></spanclass></p><p><spanclass><fontstyle>500萬級成潮流  &#13;<br> 接住就睇睇最近兩部新推出500萬像素DC，比較之下睇嚟至平嘅R51亦唔算輸蝕。</fontstyle></spanclass></p><p>&#13;<br> &#13;<br> <b> 捷成洋行</b> &#13;<br> 查詢電話：29262987</p></body></html>