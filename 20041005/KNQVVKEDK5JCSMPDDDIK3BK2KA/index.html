<html><header><meta charset="utf-8"><title>股路縱橫：吉化目標2.2元PE亦僅5倍</title></header><body><h1>股路縱橫：吉化目標2.2元PE亦僅5倍</h1><p>期指結算後，港股連續兩日大升，噚日終創出升浪新高，恒指一度衝破13400大關，尾市雖略為回軟，但收13359，亦創今浪收市新高，全日大升239點，成交亦急增到224億元。大市動力強勁，大升兩日後，估計會在13500關口之前略作消化，整固完成後再向上升目標14000推進。&#13;<br> 國企氣勢如虹，以原材料股、石油股同航運股表現最突出。國指收4777，大升127點，成交61億元，比假前大增36.6%。中鋁（2600）裂口高開5.4元，曾去到5.55元，收番開市價，大升近7%。里昂新鮮熱辣嘅報告就調高中鋁04年及05年嘅盈利預測3%及7.7%，每股盈利分別係0.64元人民幣及0.76元人民幣，維持買入評級，目標價上調29%至6.5元。&#13;<br> 上海石化（338）終於破位而上，高收3.1元，升4.2%；但整體而言，石化股重未全面發力，好似北京燕化（325），一度升上3.25元，走勢亦現突破，但都回返落3.175元，僅升1個位。早輪基金同大行大舉收集國企，除原材料股外，石化股亦冇放過，噚日佢哋重買緊，相信原材料股急升一段後，石化股就會接力而上。<br> &#13;<br> <spanclass>全年料多賺2.73倍 &#13;<br> 吉林化工（368）係石化股中PE最低嘅，呢一輪冇點升過；但A股由上月中低位4.6元人民幣回升，假前收5.25元人民幣。吉化噚日收1.64元，同A股相比大幅折讓69%，大行上得車，必然有計，事實上，吉化走勢已在突破邊緣，升破前高位1.66元阻力，照度上去，短期目標係2.2元。&#13;<br> 04年（12月年結），吉化盈利表現好勁，已可肯定。上半年，獲利已6.06億元（人民幣．下同），大升148%，其中首季2.59億元，次季3.47億元。&#13;<br> 上半年盤數咁靚，下半年可能重正。吉化話到明，今年首3季利潤較去年同期可增200%至250%，亦即今年第3季盈利可達6億元，全年保守估計可達16億元，大升2.73倍，每股盈利0.445元（折0.42港元），預測PE3.9倍。即使以短期目標2.2元計，PE亦只係5.2倍！&#13;<br> 俊和（711）有消息，新盤好快推售，呎價過5000元，賣晒就賺到笑，短線持有，可等1.6元才回吐。&#13;<br> 郭兆誠</spanclass></p></body></html>