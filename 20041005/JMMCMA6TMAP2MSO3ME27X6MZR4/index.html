<html><header><meta charset="utf-8"><title>精明消費：<br>LCDTV日漸普及纖巧細機價錢回落</title></header><body><h1>精明消費：<br>LCDTV日漸普及纖巧細機價錢回落</h1><p>自從LCDTV憑住超薄外形打入市場後，其細尺寸畫面，無論睇DVD抑或打機都咁慳位。另外，配備LCD屏幕的手提DVD機亦急速冒起，再加埋愈賣愈平的傳統細電視，難怪各類機種都大玩特價促銷。想買部細電視機放喺房睇電視，都有大把選擇。&#13;<br>&#13;<br>記者：張穎麟　攝影：黃子偉、陳智良&#13;<br>Model：Kiddy</p><p><spanclass><fontstyle>LCDTV機身超薄  &#13;<br> 香港地方寸金尺土，想在狹小的睡房內收看電視節目，超薄的LCDTV絕對係不二之選。大部份LCDTV亦可接駁電腦，一機兩用，既慳地方又慳錢。近年LCDTV因較普及，售價下調，新款又不斷推出，畫質音響亦大大提升。</fontstyle></spanclass></p><p><spanclass><fontstyle>顏色最靚  &#13;<br> 型號：聲寶LC-20S1E&#13;<br> 畫面尺寸：20吋&#13;<br> 聲寶的Aquos一向都在LCDTV中，獲得極高評價。呢部採用921,600像素點超視覺BlackTFT液晶顯示屏，解決了唔少LCD畫面較暗的問題。&#13;<br> 原價：$10,980　特價：$8,980(水貨)(a)</fontstyle></spanclass></p><p><spanclass><fontstyle>最新黑色誘惑  &#13;<br> 型號：三星LS15M23C&#13;<br> 畫面尺寸：15吋&#13;<br> 呢部三星最新型號，除有纖巧外形，更換上最新的黑色外框，有400:1對比度、1024×768的高解像度，內外都咁靚。&#13;<br> 原價：$6,100　特價：$5,980(b)</fontstyle></spanclass></p><p><spanclass><fontstyle>調校角度座枱架  &#13;<br> 型號：JNCSST-201&#13;<br> 畫面尺寸：20吋&#13;<br> 大部份LCDTV只可調校左右角度，呢部JNC則可進行上下角度調校。800×600解像度，觀看電視節目應付自如。&#13;<br> 原價：$6,990　特價：$5,380(a)</fontstyle></spanclass></p><p><spanclass><fontstyle>BBE音響更靚  &#13;<br> 型號：MAGHV147&#13;<br> 畫面尺寸：14吋&#13;<br> LCDTV的喇叭甚少有驚喜，難得呢部韓國機加入BBE音響系統，糾正時延同聲波頻差，令音響更逼真，就算唔加大音量，亦清晰夠力。&#13;<br> 原價：$4,980　特價：$2,450(b)</fontstyle></spanclass></p><p><spanclass><fontstyle>防反光黑色屏幕  &#13;<br> 型號：東芝20VL43C&#13;<br> 畫面尺寸：20吋&#13;<br> 唔單止在亮度方面着手，更用上防反光黑色屏幕塗層，減少外來光線反射。&#13;<br> 原價：$8,980　特價：$7,580(c)</fontstyle></spanclass></p><p><spanclass><fontstyle>一機多用功能最齊  &#13;<br> 型號：新科DTV-172&#13;<br> 畫面尺寸：17吋&#13;<br> 呢部17吋的新科，加入睇相功能。內置SD插槽，可直接睇相。內置嵌入式DVD機，可睇電視又可直接睇DVD，一機多用。&#13;<br> 原價：$6,105　特價：$5,988(b)</fontstyle></spanclass></p><p><spanclass><fontstyle>16:9畫面富電影感  &#13;<br> 型號：JNCSST-17S&#13;<br> 畫面尺寸：17吋&#13;<br> 呢款韓國機，選用LCDTV罕見的16:9畫面，看DVD更正。有埋麗音同國際線路，600:1對比度同1,280×768的解像度，畫面尚算細緻。&#13;<br> 原價：$5,980　特價：$4,480(a)</fontstyle></spanclass></p><p><spanclass><fontstyle>夠光睇得舒服  &#13;<br> 型號：樂聲TX-15LT2&#13;<br> 畫面尺寸：15吋&#13;<br> 想享受16:9畫面，呢部就最啱。其畫面亮度數字上雖然只得450cd/m2，但看過的人都覺得它的畫面，比其他600cd/m2的LCD更光，睇得舒服。&#13;<br> 原價：$4,280　特價：$3,680（水貨）(a)</fontstyle></spanclass></p><p><spanclass><fontstyle>LG-PhilipsPanel更有信心  &#13;<br> 型號：Nachus20-FTP&#13;<br> 畫面尺寸：20吋&#13;<br> 韓國品牌，用上LG-Philips的Panel。除更耐用外，亦有埋數碼梳型濾波器，以及逐行掃描，畫面拍得住LG同Philips兩大牌子。&#13;<br> 原價：$11,660　特價：$5,980(d)</fontstyle></spanclass></p><p><spanclass><fontstyle>傳統細電視經濟之選  &#13;<br> 雖然LCDTV慳位慳地方，之不過售價始終未算經濟，所以14吋至21吋的傳統細電視仍不乏捧場客。有齊麗音、國際線路，甚至有埋色差輸入同純平畫面都唔使一千大元，絕對抵玩。</fontstyle></spanclass></p><p><spanclass><fontstyle>多一吋畫面  &#13;<br> 型號：東芝15SZ2H&#13;<br> 畫面尺寸：15吋&#13;<br> 體積同一般14吋電視機差不多，但呢部就有多一吋畫面。有國際線路同AV輸入、輸出，接駁DVD機、遊戲機都咁方便。&#13;<br> 原價：$1,380　特價：$999(c)</fontstyle></spanclass></p><p><spanclass><fontstyle>畫面細緻國產機  &#13;<br> 型號：康佳K3731H1/BB&#13;<br> 畫面尺寸：14吋&#13;<br> 細細部14吋機仔，但都一樣有國際線路同AV輸入。無論睇本地電視節目、衞視定DVD都一樣應付自如。畫面細緻度高，絕不下於日本牌子細機。&#13;<br> 原價：$588　特價：$498(c)</fontstyle></spanclass></p><p><spanclass><fontstyle>功能最齊  &#13;<br> 型號：聲寶21D-FG8&#13;<br> 畫面尺寸：21吋&#13;<br> 機仔細細，但竟然有齊麗音、國際線路同DVD色差輸入，更備有兩種環繞聲，功能拍得住29吋機。&#13;<br> 原價：$2,180　特價：$1,980(d)</fontstyle></spanclass></p><p><spanclass><fontstyle>貴氣設計  &#13;<br> 型號：LGRT-21FC40RQ&#13;<br> 畫面尺寸：21吋&#13;<br> 黑色電視機箱，外形更有貴氣。有齊超平面、麗音同國際線路外，其DigitalEye系統，幫你自動調校畫面光暗。&#13;<br> 原價：$2,380　特價：$2,180(a)</fontstyle></spanclass></p><p><spanclass><fontstyle>兩邊喇叭輸出大  &#13;<br> 型號：HometechCT-1499&#13;<br> 畫面尺寸：14吋&#13;<br> 由信興負責保養信心保證，功能上亦有麗音、國際線路、S端子同色差輸入。左右兩邊的劇院式喇叭，輸出夠大，聲音分布亦更加明顯。&#13;<br> 原價：$852　特價：$800(a)</fontstyle></spanclass></p><p><spanclass><fontstyle>純平面15吋  &#13;<br> 型號：樂聲TC-15PM50H&#13;<br> 畫面尺寸：15吋&#13;<br> 細電視大多採用傳統「大肚腩」畫面，唔夠靚仔。用上純平畫面，較具流線型。加上Tau輝聚顯像管，畫面細緻色彩靚。&#13;<br> 原價：$1,356　特價：$1,280(a)</fontstyle></spanclass></p><p><spanclass><fontstyle>手提DVD異軍突起  &#13;<br> 近年除流行在睡房內安裝LCDTV外，手提DVD機亦開始普及。因為機仔細細，可用在睡房之餘，更可帶去書房、辦公室、搭車甚至喺洗手間使用。又可接駁遊戲機或者錄影機，收睇電視節目夠晒方便。</fontstyle></spanclass></p><p><spanclass><fontstyle>手提兼容王  &#13;<br> 型號：樂聲DVD-LS5&#13;<br> 畫面尺寸：5吋&#13;<br> 可兼容DVD、CD外，更連DVD-RAM、DVD-Audio同MP3等格式都全部播得，更採用多角度的LCD顯示屏。&#13;<br> 原價：$4,150　特價：$3,980(c)</fontstyle></spanclass></p><p><spanclass><fontstyle>最靚手提機畫面  &#13;<br> 型號：樂聲DVD-LX8&#13;<br> 畫面尺寸：8吋&#13;<br> 8吋16:9畫面不但是手提機中最大型號，呢部採用最靚的LCD屏幕。再加埋模擬環迴立體聲喇叭，稱得上聲畫俱佳。&#13;<br> 原價：$4,580　特價：$3,980（水貨）(a)</fontstyle></spanclass></p><p><spanclass><fontstyle>直接駁天線  &#13;<br> 型號：SilverSP-PD708&#13;<br> 畫面尺寸：7吋&#13;<br> 大部份手提DVD機，想收睇電視節目，都要透過錄影機或TVTuner接收。但呢部卻內置電視接收器，睇電視方便得多。&#13;<br> 原價：$2,380　特價：$2,080(a)</fontstyle></spanclass></p><p><spanclass><fontstyle>最細手提DVD機  &#13;<br> 型號：新科DVD-9510&#13;<br> 畫面尺寸：4吋&#13;<br> 畫面細得出奇，價錢同一般冇LCD的DVD機差不多，更可兼容VCD同MP3，重有埋超級防震功能。&#13;<br> 原價：$1,380　特價：$1,250(a)</fontstyle></spanclass></p><p><spanclass><fontstyle>超級避震  &#13;<br> 型號：新科SDP-1731&#13;<br> 畫面尺寸：7吋&#13;<br> 內置智能電子抗震系統，可預讀影碟訊息，遇上劇烈震動都唔會令畫面中斷。&#13;<br> 原價：$2,080　特價：$1,998(b)</fontstyle></spanclass></p><p><b> 售賣點</b> &#13;<br> (a)華仁會	（23980280）	旺角花園街75-77號花園商業大廈5、6樓&#13;<br> (b)中原電器	（27707608）	旺角西洋菜南街1A百寶利商業中心地下13-15號&#13;<br> (c)最好電器	（29400163）	荃灣愉景新城購物中心3樓1號舖&#13;<br> (d)國美電器	（21777818）	旺角亞皆老街73-81號</p></body></html>