<html><header><meta charset="utf-8"><title>新車速報：江芷妮：鍾意佢可愛<br>試坐豐田7人車</title></header><body><h1>新車速報：江芷妮：鍾意佢可愛<br>試坐豐田7人車</h1><p>「離遠睇重以為係好似Echo嗰類車仔㖭，原來有7座位咁犀利！」、「咁細架車載7個人諗住好迫啦，上到車先知呢架Sienta個車廂都幾闊落、坐得幾舒服喎……咦？重勁多地方擺濕碎嘢口忝！」估唔到駕着辣車寶馬M3「隆隆」聲轟到試車地點的江芷妮（Cherie），對呢架1500cc、110匹嘅小型7人MPV都充滿好奇，重即時跳上車話要試吓架車爽唔爽，夠唔夠力先。&#13;<br>「喂！試還試，咪同你架M3比喎！」&#13;<br>&#13;<br>記者：馬慶武　攝影：周旭文</p><p><spanclass><fontstyle>「外形Cutie坐得舒服」  &#13;<br> 擁有7年牌齡的Cherie，第一架車係標致206，之後新甲蟲、Z4、到剛購入三個月的M3，愛驅愈來愈辣。&#13;<br> 「因為住得離公司較遠，返工放工都要行經唔止一條高速公路，所以對汽車嘅性能要求愈嚟愈高。」&#13;<br> Cherie話自己好鍾意揸車，去元朗買老婆餅、或者山長水遠送朋友返屋企，都係想趁機遊吓車河。今次試過豐田SientaX之後，就話最鍾意佢外形Cutie，身手靈活坐得舒服，而且重可以載到7個人，又唔會覺得架車太長太笨，假日又可以一家大細驅車遊玩，爽喎！</fontstyle></spanclass></p><p><spanclass><fontstyle>「有電趟門上落方便」  &#13;<br> 車頭一對圓圓頭燈，配合全車包圍，Sienta外形絕對討人歡心。&#13;<br> 「睇外表唔似7人車，幾可愛，揸出街都唔會好老餅咁。」&#13;<br> Cherie最估唔到係呢架車仔竟然裝有電索趟門。&#13;<br> 「連1500cc嘅車仔都設有電趟門，上落好方便，而且車內空間比想像中大好多。」&#13;<br> Sienta左邊趟門有電動開關，2+3+2三排座椅以頭、中排較為寬敞，身形「細粒」啲嘅乘客就應該坐後排。另外中排座椅亦可以前後滑動，令後排乘客更易上落，尾座椅更可以摺叠收藏於中排座椅底部，騰出更大載物空間。</fontstyle></spanclass></p><p><spanclass><fontstyle>軸距短迴轉矯捷  &#13;<br> 1500ccVVT-i引擎，輸出力量足夠，加速亦算明快，不過這只是載住3個人時嘅感覺，相信若然7位成年人上晒車，便不可要求有敏銳起步、凌厲加速，所以建議尾排兩個座位都係要嚟看吓門口算喇。&#13;<br> 「OK啦，𠵱家載住3個人都算夠力，不過如果載滿人，上斜可能要慢慢嚟喇！」&#13;<br> 揸開M3嘅Cherie覺得載住3個人嘅Sienta性能及格，轉向靈活，當然啦，Sienta最小迴轉半徑5.2m，而且軸距只有2700mm，對於一部七人車來說，身手已算非常矯捷喇！</fontstyle></spanclass></p><p><spanclass><fontstyle>江芷妮後話  &#13;<br> Cherie最新愛驅M3改到咁惡，原來係購自友人的二手車。已經有電單車牌3個月嘅Cherie重話：「我真係幾鍾意揸車，𠵱家說服緊媽咪，想買番架綿羊仔兜吓風，最多保證唔上Highway吖?!」</fontstyle></spanclass></p><p><spanclass><fontstyle>其他7人MPV推介&#13;<br> 本田Mobilio1.5  &#13;<br> 外形較潮較有型，而且配上雙電趟門，設備完善。最大馬力輸出只有90ps/5,500rpm，扭力13.4kgm/2,700rpm，較遜色。</fontstyle></spanclass></p><p><spanclass><fontstyle>日產Cube3  &#13;<br> 採用1386cc直4引擎，性能同級比較中規中矩，外觀都一樣Cutie，亦係較冷門的選擇。</fontstyle></spanclass></p><p><spanclass><fontstyle>ToyotaSienta1.5XProfile  &#13;<br> 引擎：1496cc直4DOHC&#13;<br> 馬力：110ps/6000rpm&#13;<br> 扭力：14.4kgm/4400rpm&#13;<br> 傳動：SuperCVT無段變速自動波，前輪驅動&#13;<br> 懸掛：（前）柱式獨立（後）拖曳臂&#13;<br> 制動：（前）透氣碟（後）鼓式（ABS）&#13;<br> 輪胎：175/70R14&#13;<br> 尺碼：4100×1695×1670mm&#13;<br> 軸距：2700mm　車重：1210kg&#13;<br> 平均耗油：19.0km/L&#13;<br> 車輛提供：富利堡汽車（23330747）</fontstyle></spanclass></p></body></html>