<html><header><meta charset="utf-8"><title>Nokia百萬像素巨芒王7710絕密曝光</title></header><body><h1>Nokia百萬像素巨芒王7710絕密曝光</h1><p>Nokia早排公開採用新一代SymbianSeries90的7700和尚頭手機，早已表明不會推出。當眾人都以為Series90只屬曇花一現時，本報日前就從秘密渠道收到Nokia另一部05年秘密武器──7710的工程測試機。由影相、試機都僅得30分鐘，之後就要極速運走，可算係非常之珍貴！今日就率先為大家揭開Nokia明年頭號殺手的真面目！&#13;<br>記者、攝影：劉耀祥</p><p>目前Nokia仍未正式公布此機型號及詳細規格，不過從外形及初步規格上睇，型號應為上年於澳洲發表的7700（同期發表有7200及6230）的後繼機種7710。上年7700發表之時，已引來極大迴響，採用SymbianSeries90及超大Touch芒，不過其體積亦大得嚇人，不久Nokia就宣布不會推出7700，原來集中火力開發新機7710。據路邊社消息透露，7710將會於05年第一季開賣！</p><p><spanclass><fontstyle>體積細過N-Gage  &#13;<br> 雖然話7710乃7700後繼機種，不過體積就大幅收身，拎上手感覺明顯與7700細得多，拍埋部N-Gage度，比N-Gage更為細。而7710外形亦較為平實親民，與7700嘅破天荒和尚頭Design相比，的確易入眼得多，之但係最重要7700與N-Gage一樣，都採用「剃刀式打側聽電話」，好彩7710已改為一般「貼面式」通話，拎出街用肯定唔會惹嚟咁多「豔羨」目光。&#13;<br> 而機面按鈕設計，則甚有遊戲機風格，左側有十字按鈕及功能選單按鈕，右側有多用途按鈕（因應不同程式而作出不同用途）。通話、收線及錄音掣則設於機身上側，要花點時間適應。</fontstyle></spanclass></p><p><spanclass><fontstyle>100萬像素靚爆鏡  &#13;<br> Nokia既然收埋7700，落力研製7710，規格當然唔會比7700差，減少的只有體積，其餘卻是大幅提升。原本7700上的30萬像素鏡頭，今時今日睇已經Out得，所以7710配上100萬像素鏡頭，用家可隨意轉換影相或拍片模式，最緊要都係640×320像素屏幕，令影相效果清晰、光猛及細緻。雖然只係工程版本，但筆者覺得效果絕對拍得住數碼相機。而機內記憶體由7700的64MB增至80MB可用空間，若嫌未夠重有MMC記憶卡插槽，不過跟舊版N-Gage一樣，要拆開機背蓋先可以換卡，較為不便。</fontstyle></spanclass></p><p><spanclass><fontstyle>Series90玩Touch芒  &#13;<br> 7710乃第二部用上SymbianSeries90的機種（第一部為7700），Series90主要支援鍵盤、特大顯示器及Touch芒等硬件規格（故Nokia7系機只用上Series70），不過論改變程度，7710與7700介面其實差唔多，只不過部份圖案作出Graphic上的修改。由於工程機關係，每次開啟程式都要等兩至三秒，不過筆者認為運作速度暫不能作準。之不過從機內預設的程式來看，就已經相當豐富，支援MP3及MPEG4播放、人氣急升嘅PTT對講機功能、可接駁GPS之藍芽、收音機（可預設多達20個台），以及對行政用家十分有用嘅《PowerPoint》、《Excel》閱讀程式，絕對將影音及行政用家一網打盡！</fontstyle></spanclass></p><p><b> 7710預計規格表</b> &#13;<br> 由於Nokia未正式公布7710之規格，但據估計功能上大致上會與7700相若，所以就列出7700嘅規格，再加網上流傳嘅7710規格，畀大家作個參考。&#13;<br> 制式：GSM900/1800/1900三頻&#13;<br> 屏幕：6萬5色（640×320像素）&#13;<br> 鏡頭：100萬像素&#13;<br> 功能：MP3播放、藍芽、GPRS、PTT、拍片、XHTML、JAVA&#13;<br> 記憶體：80MB＋MMC記憶卡插槽&#13;<br> 備用時間：10至11日&#13;<br> 通話時間：3至4小時&#13;<br> 體積：未有&#13;<br> 重量：未有&#13;<br> 坊間預計推出日期：05年第一季</p></body></html>