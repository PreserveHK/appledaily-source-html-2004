<html><header><meta charset="utf-8"><title>獨居老伯「上樓」欠一室家具</title></header><body><h1>獨居老伯「上樓」欠一室家具</h1><p>七十歲的霍伯，無親無顧，十年前退休後依靠積蓄過活，曾因無力繳付屋租，露宿街頭長達一年多，目前以貨倉雜物房為家。&#13;<br> 近日，霍伯獲房屋署編配一個單身人士公屋單位，終可擁有一片屬於自己的屋簷。蘋果日報慈善基金發放一筆緊急援助金，助霍伯應付搬屋開支。&#13;<br> 「間公屋梗係好過𠵱家住嘅地方，沖涼方便啲，出入都自由啲。」霍伯對新居讚不絕口。&#13;<br> 霍伯患嚴重哮喘，原職酒樓工作，退休數年後耗盡所有積蓄，以致無力繳付租金，一度無家可歸。&#13;<br> 近年一直協助霍伯的露宿者行動委員會義工周樹德稱：「霍伯冇錢交租，業主都冇追佢，但佢覺得唔好意思住落去，寧願去公園瞓，瞓咗年幾。我見佢咁慘，就搵咗朋友嘅貨倉一間房仔畀佢暫住。」&#13;<br> 去年初，霍伯獲社會福利署批出綜援金，近日其公屋申請又獲批核，霍伯終可過些安穩日子。惟霍伯靠社署發放的搬遷津貼，僅夠支付水電、煤氣及屋租按金，其他雜費需由他自行負擔。<br> &#13;<br> <spanclass>基金資助搬遷費 &#13;<br> 霍伯的個案由露宿者行動委員會轉介，蘋果日報慈善基金撥款三千元，助霍伯應付搬遷雜項開支。霍伯現尚欠一室家具電器，盼獲善長捐贈。&#13;<br> 捐款編號：C1317&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>