<html><header><meta charset="utf-8"><title>亡友獲獎攜眷支持</title></header><body><h1>亡友獲獎攜眷支持</h1><p>老牌rock友OzzyOsbourne隊band嘅結他手RandyRhoads，喺八二年因為空難逝世，搞到Ozzy同佢太太Sharon都唔開心咗好耐。不過喺前日，荷李活嘅RockWalk名人堂，正式表揚RandyRhoads嘅成就，為咗紀念亡友，Ozzy同Sharon都有陪Randy嘅媽咪出席，真係有心！</p></body></html>