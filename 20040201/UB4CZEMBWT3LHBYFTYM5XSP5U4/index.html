<html><header><meta charset="utf-8"><title>改裝車：<br>改裝大發Copen50年代懷舊Feel</title></header><body><h1>改裝車：<br>改裝大發Copen50年代懷舊Feel</h1><p>喺一眾開篷Roadster之中，若要數至迷你又有趣嘅車款，實非日本大發嘅Copen莫屬。原來響一片汽車懷舊風氣下，只要你肯花點心思（當然少不了金錢同時間），你大可將呢部咁Cute嘅型車，裝扮成五、六十年代曾叱咤車壇、並曾於《TopGun》一片中，作為女主角座駕嘅保時捷356模樣㗎！&#13;<br>&#13;<br>記者：李勤</p><p>日本大發Copen，未正式面世仍屬概念車階段時，經已廣為車迷注視，除外形維肖維妙，仿似德國奧迪TTCoupe之餘，最教人驚歎嘅，莫過於咁細部小車，竟可擁有一個全自動化嘅電動硬頂，既有齊開篷Roadster嘅優皮品味，同時間重擁有一身硬頂Coupe轎跑車嘅凜然風姿呢！</p><p><spanclass><fontstyle>DIY改車大變身有法  &#13;<br> 若你有興趣同耐性，為呢部咁有趣嘅小車，來一次DIY粉飾同裝身，打扮成懷舊開篷跑車的話，你不妨參考吓今趟筆者嘅好介紹；事關當中唔少改裝配件同部品，大可以響坊間找尋得到。至於懸掛及死氣喉嘅改動，皆因時下有唔少改裝公司，經已為一眾K-Car提供唔少選擇，故大家不妨依據個人口味作出選擇；然而，外觀裝飾同貼紙，又或者係車身前後所採用嘅金屬防撞泵把等裝備，就不妨上網或翻查日本汽車雜誌，睇吓有無啱心水嘅配備，順道落定購買喇！</fontstyle></spanclass></p><p><spanclass><fontstyle>自己動手安裝好Easy  &#13;<br> &#13;<br> <spanclass><fontstyle>電鍍裝飾更耀目  &#13;<br> 車頭鬼面罩電鍍裝飾，大可於汽車用品舖，又或者金工專門店買到㗎！&#13;<br> &#13;<br> <spanclass><fontstyle>車燈加眼影好誘人  &#13;<br> 車身前後車燈內窩，想好似女士們打眼影咁裝扮，予人更突出吸引嘅感覺的話，不妨到大型文具店，購買銀白紙膠貼，替車燈做EyeShadow啦！&#13;<br> &#13;<br> <spanclass><fontstyle>膠貼裝飾易處理  &#13;<br> 車身前後嘅皮帶扣、網狀嘅散熱風口，又或者係金屬油缸蓋，原來都係一些像真度高嘅膠貼而已，惟購買來源地，卻要到東瀛訪尋喇！</fontstyle></spanclass></fontstyle></spanclass></fontstyle></spanclass></fontstyle></spanclass></p><p><spanclass><fontstyle>車廂懷舊裝飾選擇多  &#13;<br> 講到車廂修飾方面，由於時下不少改裝店舖，都提供多款唔同嘅選擇，真係想點變就點變㗎！&#13;<br> &#13;<br> <spanclass><fontstyle>大發Copen小檔案  &#13;<br> 引擎：659cc直4DOHCTurbo&#13;<br> 馬力：64ps/6000rpm&#13;<br> 扭力：11.2kgm/3200rpm&#13;<br> 尺碼：3395×1475×1245mm&#13;<br> 軸距：2230mm；車重：830kg&#13;<br> 新車售價：$148,500&#13;<br> 查詢：皇冠汽車（28276328）</fontstyle></spanclass></fontstyle></spanclass></p></body></html>