<html><header><meta charset="utf-8"><title>格仔玩完女潮波鞋今年玩繡花</title></header><body><h1>格仔玩完女潮波鞋今年玩繡花</h1><p>回顧羊年女潮Sneakers，炒得最熱最多人搜括的，非X-girl格仔版Blazer莫屬。偷步出閘的水貨炒至過千，之後行貨登陸定價Under$600，賣貨當日更被人「一Q清袋」！現市場價依然企穩$900。踏入馬騮年，Nike女潮第一炮不再借助Crossover來玩噱頭，實行單飛推出一Set三款繡花系列，為04女潮Sneakers揭開序幕！&#13;<br>&#13;<br>記者：陳嘉文　攝影：蔡鴻雯</p><p><b> 繡花系AirMax97$989（a）</b> &#13;<br> 03格仔Sneakers跑贏了大市，歸根究柢要多謝X-girl版Blazer效應；04Nike再發炮大玩繡花物料，一洗前作格仔街頭味，感覺既潮又Fashion；而行內人更言之鑿鑿咁話：「繡花系一定唔會有行貨返！」&#13;<br> &#13;<br> <spanclass><fontstyle>繡花AirMax97CheckItOut！  &#13;<br> 潮流成日話玩OldSchool，High-tech唔入流！老實講，NikeAir根本就是高科技設計，早於70年代Nike已經研製Air技術兼出空氣概念鞋，而97年推出的全「空氣」底AirMax97，那份Cyber未來感更加叫人歎為觀止，搶鏡到暈！</fontstyle></spanclass></p><p><spanclass><fontstyle>繡花系專攻跑鞋款  &#13;<br> 唔少人以為Nike以籃球起家的，其實不然，Nike兩位創辦人──耐德是田徑選手，鮑瓦曼為田徑教練，1979年問世的Air氣墊，也是為了中距離跑鞋所設計。其後Nike鞋底開個氣墊視窗，更是AirMax精神所在。87年AirMax以量產及重視安定性為訴求。88年鬆餅紋路加氣墊是AirMax特色。&#13;<br> 到了90年，Max第三代最大容量整合完成，並於91年研發最大量氣墊MaxIV；94年Max2完成；95年AirMax95及AirBurst華麗登場；96年整合Max和Zoom兩大氣墊；97年Max97誕生，外形流線像極一架跑車。而除了AirMax97外，繡花系另一成員Sting亦係出自70's的跑鞋款。</fontstyle></spanclass></p><p><b> 一周潮爆情報</b> 　&#13;<br> <spanclass><fontstyle>04Nike激玩石磨藍Denim元素！  &#13;<br> Denim版DunkLow（行貨$599水貨$799）（b）&#13;<br> Denim版AirMax1（行貨$749水貨$899）（b）&#13;<br> 波鞋情報員士丹尼秘密來料：「代理鐵定於2月2日正式發售Denim版DunkLow及AirMax1，定價分別是$599及$749。」不過，士丹尼話行內人早已預料呢兩對鞋勁會大熱，行貨未出經已入重貨，屬04唔憂賣潮鞋。</fontstyle></spanclass></p><p><spanclass><fontstyle>《StreetJack》預演04夏季話題潮鞋！  &#13;<br> NikeMonogramDunkLowSB激似Supreme版！&#13;<br> 咪以為Nike又同Supreme搞Crossover，雖然同樣玩橙×白×金之配襯，不過金色部份並非星星圖案，而係Grand得緊要的Nike金漆招牌字樣，暫定6月推出；㗎仔話呢對必屬04話題之作。&#13;<br> &#13;<br> <b> 售賣點：</b> &#13;<br> （a）HeadCoach（27710163）旺角瓊華中心2樓209舖&#13;<br> （b）GeorgeTownSports（23323026）旺角瓊華中心3樓320舖</fontstyle></spanclass></p></body></html>