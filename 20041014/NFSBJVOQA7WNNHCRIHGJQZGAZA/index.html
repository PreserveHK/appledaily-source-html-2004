<html><header><meta charset="utf-8"><title>　　周一嶽新秘書北京調返港 - 李八方</title></header><body><h1>　　周一嶽新秘書北京調返港 - 李八方</h1><p>前行政會新聞秘書KellySo蘇鑑洪跟梁寶榮上京當駐京辦新聞主任，一去六年，變咗好似葉繼歡咁，出冊無期；不過，最近有喜訊，終於有人肯抵得諗由倫敦飛去北京接替佢，短期內佢可以返港，多啲陪吓年邁嘅母親。&#13;<br> 八方打電話去北京恭喜蘇兄，Kelly話佢都未知歸期，只知有人會嚟接替佢，去邊亦唔知。駐京多年，最大收穫係講得一口流利普通話，同埋識咗一班佢所講嘅新朋友。&#13;<br> 有人肯上京，又有人退休，處長蔡瑩璧乘機執吓位，首先係何志平新秘謝祥興升回總部做助理處長，填補蔡深銘嘅空缺；謝生嘅空缺由冬冬下面嘅梁文滔（唔係「食神」而係英文名叫Matthew嘅精英）接任，Matthew個位遲吓就由楊永強嘅新秘白蓮黛．李，即Brenda李小玲接任。&#13;<br> 白蓮黛跟咗靚仔楊醫生咁多年，梗有啲難捨難分，所以佢亦要求調職，Brenda個CIO位，最啱梗係由Kelly接啦，Kelly任周一嶽新秘，可稱全新配搭。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>