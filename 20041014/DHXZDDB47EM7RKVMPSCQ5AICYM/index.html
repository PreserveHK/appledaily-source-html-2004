<html><header><meta charset="utf-8"><title>　　李嘉誠跟李鵬愛女尾 - 李八方</title></header><body><h1>　　李嘉誠跟李鵬愛女尾 - 李八方</h1><p>一向都唔係好夠瞓嘅八方聽日又要未瞓醒就開工，為乜？為咗喺聯交所掛牌嘅兩隻重磅股──中電國際同埋和記電訊。聽講中電國際副董事長兼首席執行官李小琳將會出席，另一邊都會有啲重量級人馬到。&#13;<br> 講開掛牌，通常公司主席或高層會喺上市前演說，今次兩家公司上市，一間係由前國家總理李鵬個女揸fit嘅企業，另一家係李超人集團分拆出嚟嘅公司，你估聯交所點做先至不得失任何一方？答案係跟英文字母排先後，C字頭嘅中電國際講先！唔止公平，重政治正確，又ladyfirst，更加幫埋超人做人情。&#13;<br> 重有，八方聽聞由於聯交所經已預計聽日上市儀式，有好多記者到場，所以主動將記者隔開，以免「迫親」啲公司高層咁話喎！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>