<html><header><meta charset="utf-8"><title>通天奇兵殺上銀幕</title></header><body><h1>通天奇兵殺上銀幕</h1><p>近日二十世紀霍士電影公司終於落實將八十年代美國人氣電視劇《通天奇兵》拍電影版，重請嚟《鐵金剛》電影系列編劇BruceFeirstein寫劇本，據知電影版場面會好似《虎膽龍威》同《轟天炮》咁震撼。套戲係講水牛、霹靂仔、喪榮同鈍胎四個越戰軍人鋤強扶弱嘅古仔，據知當年扮演鈍胎嘅Mr.T會客串㖭。</p></body></html>