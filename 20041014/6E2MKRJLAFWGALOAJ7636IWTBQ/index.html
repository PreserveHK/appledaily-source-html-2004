<html><header><meta charset="utf-8"><title>打工仔與老闆：<br>要僱員休息日工作須獲同意</title></header><body><h1>打工仔與老闆：<br>要僱員休息日工作須獲同意</h1><p>本欄是勞工處與《蘋果日報》合辦，逢星期四刊出，旨在為勞資雙方解釋有關僱傭問題，如僱主或僱員有任何疑問，可致電勞工處熱線：27171771查詢。</p><p>強：喂！阿明，我哋約咗班舊同事去西貢旅行燒嘢食，知道你逢星期六都休息，不如你都嚟喇！&#13;<br> 明：我都想，之不過我哋間舖頭由星期六開始清貨大減價，肯定勁多嘢做。本來我星期六可以休息都冇得休咯。&#13;<br> 強：咁你咪無端端少咗日休息日？&#13;<br> 明：咁又唔會。雖然休息日都要返工，但係老闆已經好清楚同我講咗，另定一日休息日喺下星期四。即係話，休息日我係冇少到，何況今次休息日返工都係我自願嘅。<br> &#13;<br> <spanclass>僱主需另定休息日 &#13;<br> 強：乜老闆一定要放番另一個休息日畀你嘅咩？&#13;<br> 明：梗係啦！根據《僱傭條例》，凡按「連續性合約」受僱嘅僱員（即僱員連續受僱於同一僱主四星期或以上，而每星期最少工作18小時），每七天就可以享有不少於一天休息日。作為僱主，佢唔可以硬性規定僱員在休息日工作，除非得到僱員同意下，佢就可以另定休息日。&#13;<br> 強：哦！原來咁嘅！&#13;<br> 明：公司生意好，我哋佣金分多啲，對我都係件好事，不如你哋成班等埋我，遲啲先去西貢旅行……就不如約定下星期四，好唔好？&#13;<br> 強：喂？喂？喂？電話收唔清楚，聽唔到你講乜。都係收線嘞！拜拜！</spanclass></p><p>以上資料只用作說明《僱傭條例》下的相關條文，對有關法例的詮釋，應以《僱傭條例》原文為依據。如有任何爭議，則以法院的判決為最後依歸。&#13;<br> 資料提供：勞工處勞資協商促進科&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></p></body></html>