<html><header><meta charset="utf-8"><title>　　大班18問題考老董 - 李八方</title></header><body><h1>　　大班18問題考老董 - 李八方</h1><p>老董明知山有虎，都偏向虎山行。今日佢就膽粗粗去立法會議事堂同班新議員見面，舉行今屆第一場答問大會。都怪肥彭，當年定下啲咁嘅民主風格，搞到老董唔跟唔得。鄭大班噚日喺立法會已經事先張揚，話有十七、八條問題會問老董，又話會問一樣冇人會問嘅問題。大班上次唔得閒見阿董，之後冇再約會，所以今次可以講係第一次正面交鋒。&#13;<br> 班議員剛開學，個個都好想有表現，連為傷殘人士提供設施呢啲冷門題目都有十一人話要講嘢，唔知佢哋會唔會有頭威，冇尾陣。搞到十一點幾都未完，第一日就要喺立法會食晚飯兼消夜，長毛唔知規矩，原來逢周三開會，立法會飯堂都有自助餐供應，食唔食都要畀一百大元，長毛一聽到，就話有冇搞錯，唔食都要畀錢。&#13;<br> （圖）大班（中）噚日事先張揚，今日好多問題問老董。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>