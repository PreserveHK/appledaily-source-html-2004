<html><header><meta charset="utf-8"><title>波鞋x首飾價錢近萬Nike玩矜貴</title></header><body><h1>波鞋x首飾價錢近萬Nike玩矜貴</h1><p>Customised（改造）波鞋其實經已不是甚麼新賣點，一來熱潮已過，二來作品真係驚喜不大，來來去去都係以畫Graffiti，所以近呢一年都甚少Artist再做。但近期又俾Nike發明了一種Customised波鞋新招，就係將波鞋加入首飾，名為Hoodwink系列。而其實這項諗頭雖然不是Nike自家Designer想出來的，而係由兩名英國新興Designer設計，但卻由Nike打正旗號推出，絕對係雷聲大雨點都大之作。&#13;<br>記者：李崗華&#13;<br>攝影：陳智良</p><p><spanclass><fontstyle>波鞋與首飾的結合  &#13;<br> Hoodwink的波鞋絕對可以用金光閃閃來形容，每一對都用上金、銀的裝飾，Hip-Hop之極，唔講又以為係美國出品，其實是由英國兩名新興Designer設計，而且更係波鞋界少見的女性，名為MargaretKinuko及NurcinYildiran，前者畢業於英國著名設計學院CentralSt.Martins修讀珠寶設計，後者於Cordwainers修讀鞋及首飾設計畢業，二人同想將Glamour的味道融入運動服中，做出一個OldSkoolStyle，兩人可謂用盡自己的強項。Hoodwink除推出波鞋外，更推出一系列以運動為主的飾物，儼如一系列運動型的珠寶。但叫得上係珠寶，售價當然有咁上下。</fontstyle></spanclass></p><p><spanclass><fontstyle>銀片TerminatorsChain$8,800  &#13;<br> 一睇名字已經知道這款鞋的賣點，以Terminators作平台，再加上一系列的銀器，特別之處在於鞋側與鞋踭，將Nike的字樣及Logo加上銀片，很有Terminators的感覺。</fontstyle></spanclass></p><p><spanclass><fontstyle>水晶AirForce$9,900  &#13;<br> Hoodwink系列四對鞋之中最貴的一對，兩隻鞋上分別配有兩條份量十足的銀鏈，鞋頭更用上水晶，加上白色的AirForceHip-Hop味極重，如美國出售應該幾受歡迎。</fontstyle></spanclass></p><p><br> &#13;<br> <spanclass><fontstyle>金光閃TerminatorsGoldleaf$5,500  &#13;<br> 以金光閃閃來形容這對TerminatorsGoldleaf真係最適合不過，同樣以Terminators作平台，整對鞋鋪上了金箔，可算係一對最豪的波鞋。</fontstyle></spanclass></p><p><br> &#13;<br> <spanclass><fontstyle>金箔TerminatorsCamo$5,500  &#13;<br> TerminatorsCamo與TerminatorsGoldleaf差不多，同樣用上金箔，但故意鋪得不平均，造成Raw的感覺之餘，再襯以鞋身的綠色造成金色迷彩的視覺效果。</fontstyle></spanclass></p><p><spanclass><fontstyle>Hoodwink強項Customised運動首飾  &#13;<br> 波鞋當然是今次Hoodwink系列的主角，但兩名設計師都係以設計首飾及珠寶出身，飾物當然甚有睇頭。運動品首飾打正旗號，以兩位設計師的強項──銀器作主打，加上比波鞋的價錢親民，是一個不錯的入門選擇。</fontstyle></spanclass></p><p><br> &#13;<br> 售賣點：D-Mop（22034130）&#13;<br> 銅鑼灣京士頓街8號地舖</p></body></html>