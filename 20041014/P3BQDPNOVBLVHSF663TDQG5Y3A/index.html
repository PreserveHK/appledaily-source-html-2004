<html><header><meta charset="utf-8"><title>失聰強叔獲助購助聽器</title></header><body><h1>失聰強叔獲助購助聽器</h1><p>「平日同人講嘢，好多時都聽唔清楚，成日問人哋講咩嘢。之前見咗幾份工，人哋見到我咁樣都話我耳聾，唔請我；𠵱家最擔心係冇錢配部耳聾機，好難同人傾偈，想搵份長工更加冇可能。」五十五歲患中度失聰的強叔憂心忡忡地說。<br> &#13;<br> <spanclass>去年曾患鼻咽癌 &#13;<br> 強叔與妻子結婚多年，曾從事酒樓點心雜工，乃家庭經濟支柱，育有兩女一子，均居於內地。去年八月，他罹患鼻咽癌，曾進行多次電療及切除腫瘤手術，康復後轉行任職保安員，只屬散工性質，月入僅足餬口。&#13;<br> 今年三月，他感到聽覺衰退，經常聽不到聲音，前往政府專科診所檢查後，證實患上中度失聰，醫生建議他購買一部全數碼助聽器，該款助聽器除了可以調校聲量之外，亦設有高低聲頻調選擇，有助與他人溝通，有關費用須由患者自付。<br> &#13;<br> <spanclass>散工維生難負擔 &#13;<br> 強叔向院方申請部份資助，現他僅須支付二千元購買該款助聽器。&#13;<br> 強叔歎道：「醫生話因為電療後遺症，聽覺受損，所以轉介我去買助聽器，呢款機接收比較強，對我聽嘢會有好大幫助，但呢幾個月淨係間中做散工，邊度有多餘錢拎出嚟﹗」&#13;<br> 蘋果日報慈善基金有見強叔的情況，即時從「醫療專戶」撥款二千元助他購買助聽器。&#13;<br> 捐款編號：C1529&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>