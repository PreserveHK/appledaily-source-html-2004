<html><header><meta charset="utf-8"><title>　　獲頒勳章查大俠講法文 - 李八方</title></header><body><h1>　　獲頒勳章查大俠講法文 - 李八方</h1><p>法國文化年除咗有得睇畢加索真迹，重吸引到好多名人夫婦雙雙出席公開場合，好似噚日對推動中法藝術文化有貢獻人士的授勳儀式，就有多位名人攜眷出席。&#13;<br> 獲頒最高榮譽「藝術文學高級騎士」勳章的名人，正是作家查良鏞。甚少公開露面、八十高齡嘅查大俠，噚日精神奕奕接受法國文化部長迪法柏嘅勳章，致辭時佢老人家重用一半英文一半法文答謝各界，查大俠的家人及不少老友，包括蔡瀾均有捧場。查大俠話，其實法國人同中國人一樣，都係咁熱愛文學，文學無疆界，查大俠的武俠小說，都繙譯成多國語言。&#13;<br> 法國文化年香港區榮譽委員會主席李國寶，上月在巴黎已獲法國總統頒予勳章，寶Baby噚日拖住太太到場，講起賣地，佢話剛同李嘉誠食晏，席間誠哥話幅地「買得好，個仔好叻，買到呢塊地」。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>