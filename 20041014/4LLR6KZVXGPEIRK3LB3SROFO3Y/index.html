<html><header><meta charset="utf-8"><title>　　張超雄想感動新局長 - 李八方</title></header><body><h1>　　張超雄想感動新局長 - 李八方</h1><p>新任衞福局局長周一嶽噚日首次到立法會同議員正面交鋒，繼長毛後，成為大紅人兼大忙人，二十條議員口頭同書面質詢，周局長一人包攬六條問題，食物衞生、醫療乜都有，第一條口頭質詢重係佢唔多熟悉嘅綜援問題。&#13;<br> 雖然今屆立法會出名多惡人，大班、長毛同卿姐個個牙尖嘴利，加上張超雄出名冇面畀，連中方請上京都夠膽SayNo唔去，可知幾有獨立性格。但係噚日都唔見佢哋留難到周局長，初試啼聲，周局長嘅表現都算淡定，唔似新人，雖然好多時候范太未叫佢回答，佢已經彈起身講嘢，好似心急咗少少。&#13;<br> 八方問社福界長毛張博士覺得新局長表現如何？佢話答案就含糊啲，未有新意，全係董建華式官方口脗，好彩佢肯聽，希望多啲接觸可以感動到佢。原來周局長真係全面開工，噚朝搶閘打電話畀張博士sayhi，語氣十分沙冧，所以話想行政主導都幾難。&#13;<br> （圖）張超雄&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>