<html><header><meta charset="utf-8"><title>精明消費：<br>買定裝備迎萬聖節好玩造型似模似樣</title></header><body><h1>精明消費：<br>買定裝備迎萬聖節好玩造型似模似樣</h1><p>雖然距離萬聖節重有兩個多星期，但吸取往年經驗，想有得揀又可以買到新貨色，呢個時候就要出動搜括喇！同往年一樣，市面各大小店舖已推出不同款式的面具、造型裝束和道具，新舊款齊備，搞笑、搞鬼裝扮任你揀！&#13;<br>&#13;<br>記者：黃婉冰&#13;<br>攝影：楊錦文、黃子偉&#13;<br>ImageGirl&amp;Boy：Nokia、Joanna（StarAsia）</p><p><spanclass><fontstyle>鬼馬造型由頭扮到落腳  &#13;<br> 要成為全場的焦點所在，造型絕對唔可以馬虎！重未諗到扮何方神聖？不如先睇睇下面幾款造型鬼馬嘅扮嘢服飾推介，有經典人物好似吸血殭屍同巫婆，亦有細路仔至愛嘅卡通人物，你又諗到扮乜嘢未？</fontstyle></spanclass></p><p><br> &#13;<br> <spanclass><fontstyle>多款面具驚嚇搞鬼任你揀  &#13;<br> 旨在湊吓熱鬧，想學人扮鬼扮馬又唔想太誇張，簡簡單單戴個面具就最好不過。講到面具，款式就更加多不勝數，由夜光吸血鬼、骷髏頭等驚嚇樣，到搞笑拉登都有，價錢豐儉由人，咁多款揀，想扮乜都得！</fontstyle></spanclass></p><p><br> &#13;<br> <spanclass><fontstyle>逼真道具造型更神似  &#13;<br> 着住殭屍袍唔似殭屍，戴住巫婆帽又唔多似巫婆？原因係你尚欠道具在手，無一兩件襯番個造型，點扮都總係差少少。不妨買番件道具，好似白骨手套、鬼爪等，再襯番一身特別造型，咁先夠神似嘛！</fontstyle></spanclass></p><p><br> &#13;<br> <b> 售賣點：</b> &#13;<br> (a）生意滔&#13;<br> 旺角洗衣街127號C地舖（水務署對面）&#13;<br> 34223101&#13;<br> &#13;<br> (b）金輝玩具&#13;<br> 旺角弼街73號地下&#13;<br> 23903337&#13;<br> &#13;<br> (c）LCX&#13;<br> 尖沙嘴海港城三樓&#13;<br> 31023668&#13;<br> &#13;<br> (d）玩具反斗城&#13;<br> 尖沙嘴海運大廈地面OTG23號舖&#13;<br> 29916222&#13;<br> &#13;<br> (e）JCShop&#13;<br> 銅鑼灣時代廣場8樓833舖&#13;<br> 31022783</p></body></html>