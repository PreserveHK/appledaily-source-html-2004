<html><header><meta charset="utf-8"><title>　　蔡東豪新工基本月薪一萬 - 李八方</title></header><body><h1>　　蔡東豪新工基本月薪一萬 - 李八方</h1><p>商台政變，連同大班一齊清場嘅營運總裁Tony蔡東豪，人才永遠唔憂冇人請，上市公司友利控股公布，委任佢出任公司執行董事兼董事總經理，合約並無特定任期，每月基本月薪為一萬元，另外由董事會參照Tony嘅表現而釐定嘅報酬。表面睇來Tony要大減薪，但八方搵友利本年報睇過，佢哋本來只有一個執行董事，就係公司主席高振順，舊年年薪最高嘅董事應該係佢，有成二百萬元；如果Tony肯以年薪十二萬屈就，真係講都冇人信，所以估計Tony嘅酌情酬金至係佢真正收入。&#13;<br> Tony本來做財務出身，機緣巧合下加盟商台，𠵱家佢轉投嘅友利控股，都有從事數碼廣播及相關產品，都係廣播相關工作，唔知會唔會第日同商台山水有相逢呢？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>