<html><header><meta charset="utf-8"><title>流動通訊：曼谷直擊<br>Nokia百萬象素新機影相兼玩退地合成</title></header><body><h1>流動通訊：曼谷直擊<br>Nokia百萬象素新機影相兼玩退地合成</h1><p>Nokia機迷都餓咗好一排新機，唔係話佢冇新機出，亦唔係話佢啲機唔夠強，唯一係少咗啲新風格；Nokia一年裏頭的重頭戲DestinationNokia，剛在泰國的曼谷舉行，新機一連出3部，各有自己個人風格；除咗最搶眼嘅3230，具130萬像素鏡頭及比DC更強影畫功能外，重有搶先曝光的7710，原來功能抵得一部SubNotebook，簡直可以放落腦場同其他機爭一日之長短；而抵玩級別亦有6020包抄，平價機玩嘅功能，俾佢重新定位，而且完全獨家！&#13;<br>記者、攝影：朱崇德</p><p>每年一度嘅DestinationNokia，一向都係新機發布嘅重頭戲，網上流傳今次有超過6部以上新機公布，最後展會上正式證實原來只有3部！今次請來嘅中、外記者及嘉賓超過300人，簡直完全包起成間曼谷Sheraton酒店；好多記者都被耍了一手，原因係新機在煙花激光會演中發布，好多人掛住睇煙花者，去到展區當然「後下手遭殃」，因為好多新機已經俾人霸住嚟試玩！</p><p><spanclass><fontstyle>3230相片精細反應快  &#13;<br> <b> 3230Profile</b> &#13;<br> 制式：GSM/GPRS/EDGE900/1800/1900&#13;<br> 鏡頭：130萬像素&#13;<br> 使用時間：2?小時&#13;<br> 待用時間：100?50小時&#13;<br> 尺寸：109×49×19mm&#13;<br> 重量：110g&#13;<br> 熱心嘅機迷早已聞3230樓梯響，起初以為佢只係玩手機溝MP3機，實地搶先試玩，先發覺不只如此。第一着眼點係外形，薄薄扁平機身，非常好揸手，Over2郛舅j芒，亦令視野大增；用得大芒鏡頭當然不可馬虎，130萬像素，百萬像素大軍又添一員，雖然芒的顏色只有65,536色，不過由於解像度高，影像出奇地精細，不過更驚喜者是反應好迅速，影相差不多完全唔使等，好多「老手」機完全無可比擬。&#13;<br> 3230使用了現在紅極一時嘅SymbianSeries60平台，當然唔會話齋影、拍片咁簡單，新加入《Superimpose》功能，玩法有如《PhotoShop》，可先將原相退地，然後再重拍玩合成照，當DC仍停留喺重叠影像時，3230已經搶先一步玩更實用的變奏。&#13;<br> &#13;<br> <spanclass><fontstyle>合成話咁易  &#13;<br> 簡單用十字掣，就可將保留部份分割出來，然後再拍照。合成照非常平滑，唔細心睇幾難分辨出係合成。</fontstyle></spanclass></fontstyle></spanclass></p><p><spanclass><fontstyle>新加動態感應遊戲  &#13;<br> MP3鈴聲亦係新機必玩功能，3230再進一步，溝埋落拍照及短片功能，配樂相片Slideshow、短片剪接加音樂/加文字，唔使駁電腦已自家玩晒，相信呢幾樣功能真係帶先好多其他手機；加入咗咁多影音新元素，相信記憶體容量係大家最關心問題，跟機已經有32MBR-MMC記憶卡，唔夠使又可隨意自我「增值」，考慮都相當周到。&#13;<br> 3230嘅遊戲娛樂亦是重點功能，機身內置《RallyProContest》及《太空戰機》，在行立體遊戲程式下，依然順暢！或者可以大膽講句，遊戲Engine可以同N-Gage完全同級順暢；據知佢將會有一隻名為《AgentV》嘅新遊戲，玩法同PS2嘅EyeToy相似，利用電話內的攝錄機加動態感應進行，絕對開創手機潮玩新方向；雖然賣價未定，不過暫知定位應在中價機，相信唔會太貴；出機時間在05年第一季，實在令人「手」癢難耐！</fontstyle></spanclass></p><p><spanclass><fontstyle>7710手機化身Sub-Notebook  &#13;<br> <b> 7710Profile</b> &#13;<br> 制式：GSM/GPRS/EGPRS900/1800/1900&#13;<br> 鏡頭：100萬像素&#13;<br> 使用時間：3.5?2小時&#13;<br> 待用時間：175?20小時&#13;<br> 尺寸：189×128×69.5mm&#13;<br> 重量：189g&#13;<br> 7710將會喺嚟緊今年第4季推出，最惹人注目者，莫如佢個接近3"的TouchScreen顯示屏，解像度為640×320（65,536色），畫面影像真係又實淨、又清晰；操作平台亦起用了最新SymbianSeries90，對應互聯網瀏覽器，以後隨街上網，7710一機在手，所有Notebook都可以收埋，而且完全對應《Words》、《Excel》等辦公室常用程式，話佢係一部Sub-Notebook都不為過。&#13;<br> 至於攝影功能方面，現知機身內置90MB記憶體，擴充插槽用MMC卡，跟機多送128MB，「食量」真係相當大，就算鏡頭高至100萬像素，影相亦全無後顧之憂。&#13;<br> 據Nokia高層透露，最高接近VCD質素嘅352×176解像度下行1秒15格，以90MB內置記憶體拍1小時有聲影片，真係連MPEG4攝錄機嗰份都撈埋！而在展會上，記者發現了簡體字Prototype版本（原型機）7710，追問下知道推出時還有繁體版！</fontstyle></spanclass></p><p><spanclass><fontstyle>6020手機短訊識得閃字  &#13;<br> <b> 6020Profile</b> &#13;<br> 制式：EGSM900、GSM1800/1900&#13;<br> 鏡頭：30萬像素&#13;<br> 使用時間：3小時&#13;<br> 待用時間：330小時&#13;<br> 尺寸：106×44×22mm&#13;<br> 重量：88g&#13;<br> 守住市場下路嘅，係最新的6020，機身使用Nokia最經典的設計，對應網絡為GSM1800/1900及EGSM900，喺香港使用絕對冇芥蒂，此機最獨特之處，是加入了新開發的《FlashMessage》，驟眼望落同一段Message冇分別，與別不同處是可以在指定字符前、後，加上△符號，對方收到訊息時，該段字符就會有閃動效果，不過最抵死係佢完全玩獨家，暫知只對應番6020，換句話說，傳輸雙方都要係6020先玩到「閃字」效果！而且以此格式發出的短訊，是不可作儲存的，絕對畀到你「即時」的快感，估計個功能好有潛質成為媾女專機，而且出親都兩部，玩孖公仔，真係幾有計！&#13;<br> 至於其他功能方面，內置有VGA（640×480）30萬像素鏡頭，一樣玩到靜態及動態影像拍攝。現時話題之功能，唔使大家吮晒腳趾，都已經加入了Push-To-Talk功能、通訊錄及日曆等功能，重對應電腦進行同步功能；連廉價機都加入呢個功能，相信已經成了Nokia新機的一種趨勢，以後換機過通訊錄，甚至做資料備份都方便好多，平機都一樣可以咁強。</fontstyle></spanclass></p><p><spanclass><fontstyle>發布會花絮  &#13;<br> 新機發布會好獨特，喺正湄南河畔嘅RoyalThaiNavyHall度搞，遠望對岸超靚景點玉佛寺前放煙花，夠晒壯觀兼大手筆。</fontstyle></spanclass></p></body></html>