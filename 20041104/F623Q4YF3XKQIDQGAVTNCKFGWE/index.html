<html><header><meta charset="utf-8"><title>安仔砵蘭街賣唱</title></header><body><h1>安仔砵蘭街賣唱</h1><p>許志安前晚到旺角與獨立樂隊假音人在鬧市表演街頭live騷，吸引了近百途人圍觀。由於表演地方在砵蘭街附近，所以有警員在場維持秩序，而表演前有警員向安仔助手表示，其保母車未有申請在現場停泊，但大會就強調事前已向警方申請及知會舉行有關活動，幸好最後都能順利演出。<br> &#13;<br> <spanclass>滿意三分天下 &#13;<br> 安仔表示近幾年都甚少到旺角，有記者笑言因為此處是紅燈區，他說：「我唔係驚，只係唔想惹嚟混亂，引起不必要嘅麻煩，其實自己都好想去砵蘭街見識下。」&#13;<br> 陳奕迅已落實簽約新藝寶，令到安仔和李克勤可以分別成為自己唱片公司（正東及環球）的一哥。問安仔是否鬆了一口氣，他就說：「由頭到尾我都未擔心過，因為簽邊間都好，唱片公司都好尊重我同克勤，𠵱家就三分天下，係好事，第時做嘢都方便啲。」&#13;<br> 採訪、攝影：駱華齡</spanclass></p></body></html>