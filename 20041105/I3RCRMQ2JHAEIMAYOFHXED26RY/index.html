<html><header><meta charset="utf-8"><title>到雅蘭掃Dickson名牌</title></header><body><h1>到雅蘭掃Dickson名牌</h1><p>樓市係咁升，百貨公司減價又遲咗，財爺話「經濟好咗，要諗吓擴闊稅基」，隨時會考慮加消費稅㖭。話就話市道好，不過落街行又唔覺。髮型師朋友直言今年生意一啲都無好到，「經過呢年經濟低迷，大家人工又無加，一般人都好慳，做髮型嘅，過時過節生意同平日一樣。」如同豪宅一升再升，消費市場兩極化，所謂生意好大概可以這樣演繹：鑽石愈賣愈貴，但大家生活如常，鑽石幾貴都唔關小市民事。廸生名牌購物嘉年華又來了，Polo、Levi's、Fila等等牌子當然少不了。廸生旗下名牌多，減價時，又係大家做BigSpender之時。</p><p>廸生名牌購物嘉年華&#13;<br> 日期：2004年11月5日至15日&#13;<br> 時間：11:00am–9:30pm&#13;<br> 地址：雅蘭展覽館&#13;<br> 彌敦道639號雅蘭中心4樓（旺角地下鐵站E1出口）&#13;<br> 優惠：凡購物滿$200或以上，送「海上遊」洋紫荊號自助晚餐維港遊$50現金券</p></body></html>