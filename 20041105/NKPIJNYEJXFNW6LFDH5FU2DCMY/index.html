<html><header><meta charset="utf-8"><title>日韓興啲乜：<br>銀黏土技術進駐香港齊做泥之鍊銀術師</title></header><body><h1>日韓興啲乜：<br>銀黏土技術進駐香港齊做泥之鍊銀術師</h1><p>日本漫畫《鋼之鍊金術師》風靡港日兩地，乜原來重有套兄弟作Fans懵然不知？大家稍安毋躁，講緊嘅係橫掃東洋的製銀新技術銀黏土，有法力令全日本男女老幼雙手沾土搓個不亦樂乎，皆因它既環保又易做。2日前銀黏土始祖三菱株式會社進駐香港，朋友，你有無興趣做番個「泥之鍊銀術師」？&#13;<br>記者：張銘恩&#13;<br>攝影：陳盛臣&#13;<br>模特兒：Crystal（StarAsia）</p><p><spanclass><fontstyle>三菱銀黏土鼻祖  &#13;<br> 銀黏土由日本三菱株式會社旗下技術人員於96年研製而成，其註冊名稱為PMC（PreciousMetalClay），其實坊間近年已開始有其他品牌的銀黏土出現，不過論品質及有關配套當然是三菱最優勝，2日前三菱株式會社旗下代表經理西尾彰先生，就專程由日本來港為香港代理公司進行開幕儀式，西裝一度的他胸前大大個心形彈弓吊墜非常前衞，影相時重即時Show腕上同是銀黏土製成的手表，表現好風騷。</fontstyle></spanclass></p><p><spanclass><fontstyle>鍊銀過程簡單易做  &#13;<br> 用銀黏土製作飾物好環保，原理是利用一些銀廢料（如菲林沖晒後剩下的銀粉）再混合其他物料，使之成為帶黏性的泥狀，銀黏土一經火燒，內含雜質便會蒸發變成純銀，而體積亦會比原身縮小12%。由於製作過程比傳統鑄銀過程簡單安全得多，可以一條龍於家中自製心頭好，所以銀黏土瞬即於熱愛DIY的日本流行起來，不少歐美國家也開始興起。</fontstyle></spanclass></p><p><br> &#13;<br> <spanclass><fontstyle>樹葉吊墜步驟示範  </fontstyle></spanclass></p><p><spanclass><fontstyle>㗎仔㗎妹各有各DIY  &#13;<br> 㗎妹崇尚名牌，玩得DIY，唔爭在參照首飾大牌子自製心頭好，大家想慳慳哋做吓上等人，不妨買本教人用金黏土做名牌款式首飾的專書照跟！㗎仔則愛重金屬Look飾物，骷髏頭、十字架、粗手鏈等等，銀黏土一樣做到，只要你有技術就掂！</fontstyle></spanclass></p><p><br> &#13;<br> <spanclass><fontstyle>DIY全套裝備  </fontstyle></spanclass></p><p><br> &#13;<br> PMCCONNECTION（PMC香港代理）&#13;<br> 地址：銅鑼灣軒尼詩道488號軒尼詩大廈4樓A室（近前華潤百貨）　&#13;<br> 電話：25115080&#13;<br> 網址：<ahref http:>www.pmcguild.hk </ahref></p></body></html>