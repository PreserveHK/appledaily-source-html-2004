<html><header><meta charset="utf-8"><title>數碼影音：蘋果迷望穿秋水<br>ipodphoto彩芒睇靚相</title></header><body><h1>數碼影音：蘋果迷望穿秋水<br>ipodphoto彩芒睇靚相</h1><p>如果真係要搵iPod有咩缺點，灰階芒必定係其中之一，所以早幾日蘋果電腦於網頁上公布新版iPodPhoto特別令人有驚喜，顧名思義，終於可以用嚟睇相！今個星期更第一時間將iPod帶到香港，向傳媒介紹最新功能，各位Fans必定要留意。&#13;<br>記者：許福合&#13;<br>攝影：伍慶泉</p><p>蘋果迷等咗好耐嘅進化版iPod，終於推出彩芒版！呢部iPodPhoto基上是以第四代iPod為藍本，所以兩者外形分別不大，唔開機放埋一齊，都幾難分辨得到。重量較舊型號重0.2安士，基本上拎上手應唔會發覺有分別，所以話iPodPhoto算係iPod嘅升級版都冇錯。&#13;<br> &#13;<br> <b> PROFILE</b> &#13;<br> 容量：40GB/60GB&#13;<br> 屏幕：2吋彩芒（6萬5色）&#13;<br> 電源：內置電池&#13;<br> 格式：AAC（16-320Kbps）/MP3（32-320Kbps）/MP3VBR/AppleLossless/WAV/AIFF/Audible&#13;<br> 體積：4.1×2.4×0.75吋&#13;<br> 重量：6.4安士&#13;<br> &#13;<br> <b> 蘋果電腦</b> &#13;<br> 查詢電話：800908988</p><p><spanclass><fontstyle>6萬5色彩芒  &#13;<br> 若果將iPodPhoto拆散晒，不難發現其實同上代機殼一樣，只係換上一個2吋靚芒（6萬5色），解像度為220×176，一般用法分別不大，只係變得靚咗兼Colorful。而最勁新功能，當然係用個靚芒來睇相，不過因為iPodPhoto冇讀卡槽，暫時都唔可以直接睇記憶卡內嘅相片，要預先經電腦將相片傳送至iPod上欣賞。效果方面，質素同一般高階DC接近，顏色都好準，只係略為光度不足，不過一般都好夠用。另一個玩法，就係加條AV線，駁上電視或投影機，重可以加入音樂播放，一班人睇相就最啱。</fontstyle></spanclass></p><p><spanclass><fontstyle>25格相片預覽  &#13;<br> 除咗全屏幕睇相，重有同時顯示25張相嘅Index模式，而轉相速度亦相當迅速，非常暢順，事關iPodPhoto並非直接播放原大相片，須先經《iPhoto》製成相片index。筆者使用G5轉換24張相（4.2MB），包埋下載至iPod內，只需24秒左右，非常爽快！要注意係必須使用新版《iPhoto》同《iTunes》。&#13;<br> 今次蘋果着力改善耗電量，規格上可播15小時，算係有所改進。操作介面上多咗一行Photo設定，作幻燈片播放時間等調校。容量方面，分別提供40GB及60GB兩種容量選擇，除儲存音樂及相片外，更能肩負起流動裝置嘅任務。</fontstyle></spanclass></p><p><spanclass><fontstyle>U2特別版  &#13;<br> 雖然iPod唔係首次推出特別版，不過好似今次U2特別版一樣，連顏色都換埋就屬首次，基上功能以iPod為藍本，灰階芒配20GB容量，機面使用黑色機身，配上紅色TounchPad，撞色撞得好正，好Sharp！而背面更印上U2成員簽名，夠晒特別。</fontstyle></spanclass></p><p><spanclass><fontstyle>聽歌兼睇相  &#13;<br> iPod開始朝更多功能方面改進，睇相功能更係今次重點，以下就係部份可同時聽歌同睇相嘅產品。</fontstyle></spanclass></p><p>（a）JNC（21519299）&#13;<br> （b）TechForce（26191889）&#13;<br> （c）CRESTIVEHK（23312930）&#13;<br> （d）捷成洋行（29262320）</p></body></html>