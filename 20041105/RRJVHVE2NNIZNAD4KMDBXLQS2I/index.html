<html><header><meta charset="utf-8"><title>正義超人變露體狂</title></header><body><h1>正義超人變露體狂</h1><p>日本卡通人物麵包超人儆惡懲奸，係唔少人嘅偶像。不過，最近有一位七十六歲嘅日本木匠箭內隆壽非常玩嘢，竟然將正義嘅麵包超人搞到好似蠟筆小新咁一樣露何Ｂ仔。箭內伯將呢個露何Ｂ仔嘅麵包超人放喺屋企門前，初時只係吸引附近嘅街坊，後來竟然有唔少住喺其他縣嘅人專誠揸車嚟見一見呢個露何Ｂ仔嘅麵包超人㖭。</p></body></html>