<html><header><meta charset="utf-8"><title>英皇歌手合照被遺棄<br>陳冠希發晦氣寸頒獎禮</title></header><body><h1>英皇歌手合照被遺棄<br>陳冠希發晦氣寸頒獎禮</h1><p>商台叱咤樂壇流行榜頒獎典禮昨日舉行記者會，有份出席活動的陳冠希（Edison）全程面黑，當一班英皇歌手拍攝大合照時，同屬英皇的Edison竟被工作人員嫌棄，令他大為不滿，其後Edison指自己只懂做音樂不會應酬食飯，暗寸攞獎要搞關係。</p><p>陳冠希、許志安、古巨基及Twins等，昨日到九龍灣出席「2004年度叱咤樂壇流行榜頒獎典禮」記者會，頒獎禮將於明年一月一日舉行。<br> &#13;<br> <spanclass>「只係識做音樂」 &#13;<br> 近期與Cookies成員Stephy傳出緋聞的Edison，昨日全程沒有笑容，當一班英皇歌手拍攝大合照時，有記者示意同屬英皇旗下的Edison亦應該一同合照，但在場的英皇工作人員竟說：「唔使嘞。」未知工作人員是否因Edison的經理人合約並不屬於英皇，故不當他為英皇的一分子。不過事後英皇回應謂拍攝大合照時Edison已經離開。&#13;<br> 昨日有記者欲訪問Edison，但他見只得一名記者時，即不滿地說：「叫我同一個記者做訪問呀？」雖然Edison否認心情欠佳，但當被問到是否有信心奪得歌曲獎時，他即暗寸說：「不嬲都唔諗，如果係好歌當然有信心攞，但究竟係唔係吖？我就唔清楚，你哋清楚過我。我只係識得做音樂，唔會應酬同食飯，唔知咁樣會加分定減分？」<br> &#13;<br> <spanclass>克勤未有現身 &#13;<br> 去年在叱咤頒獎禮上奪取大獎的李克勤，昨日以私人理由缺席，由於前日他出席TVB8記者會時，其死敵古巨基因病未有現身，難免令人覺得兩人刻意避免碰頭，不過古巨基強調與克勤沒有不和。&#13;<br> 採訪：王連連、駱華齡&#13;<br> 攝影：陳偉權</spanclass></spanclass></p></body></html>