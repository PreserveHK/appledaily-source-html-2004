<html><header><meta charset="utf-8"><title>見片商覓機會　返男友屋企有下文<br>李彩樺夜陪蕭若元父子</title></header><body><h1>見片商覓機會　返男友屋企有下文<br>李彩樺夜陪蕭若元父子</h1><p>李彩樺（Rain）早前因與製作人蕭若元之子蕭定一同坐「情慾的士」而傳出緋聞，前晚蕭定一仍不避嫌疑，帶同阿Rain到酒店夜會其父及寰宇集團老闆林小明，見家長之餘又順道洽商合作大計，事後蕭定一還出動總統房車與女友一同回家。</p><p>李彩樺上月初被拍到與製作人蕭若元之子蕭定一同坐「情慾的士」，男方在車廂內不斷親吻她。雖然風頭火勢，但前晚蕭定一仍偕同阿Rain夜會父親及寰宇集團老闆林小明，讓阿Rain拜會家長之餘，亦從旁細聽蕭若元父子與林小明未來的合作大計，可見蕭氏父子待她已如一家人。<br> &#13;<br> <spanclass>紮起辮仔 &#13;<br> <spanclass>見家長沒刻意打扮 &#13;<br> 前晚約十時，阿Rain、蕭定一及其父與林小明等一行約六人，先後抵達尖沙嘴日航酒店頂樓的SkyLounge聊天，至凌晨約一時才結伴離開。&#13;<br> 阿Rain前晚雖會見男友的家長，但她並未有刻意打扮，只淡施脂粉及紮了兩條長孖辮，一副雙十年華的小姑娘裝束，她跳蹦蹦地與蕭定一並肩步出酒店時，一直有講有笑，及後兩口子在門外與林小明道別後，蕭定一便與阿Rain一同竄進一輛黑色總統房車的車廂，而臉上沒有多少表情的蕭若元則坐到司機位旁，與愛兒及未來「新抱仔」一同返家。&#13;<br> 據知林小明與蕭若元父子一直有合作，前晚蕭氏父子於席間亦曾向林小明推銷新劇本，提議對方投資開戲，而阿Rain則較少作聲，大多時候都是坐在一旁細聽。&#13;<br> 昨日記者致電阿Rain時，她說：「我哋唔係拍拖，大家朋友食吓飯，冇乜嘢吖，上次佢開美容院，我送咗個花籃畀佢，佢請番我食飯啫。」</spanclass></spanclass></p><p><spanclass>長期合作 &#13;<br> <spanclass>蕭定一林小明密會 &#13;<br> 而蕭定一昨日則在電話中說：「我哋同林生有長期合作，一個禮拜都會出嚟一、兩次，大家傾吓偈食吓飯。」蕭定一坦言席間曾向林小明提及開戲事宜，但問他有否向林小明推薦阿Rain拍劇時，蕭定一即說：「冇諗過呢啲問題，大家做嘢係睇生意，唔會sell人。」&#13;<br> 再問蕭定一若阿Rain前晚出現既與公事無關，帶她見家長是否有意公開二人的關係？蕭定一聞言笑說：「我哋冇拍拖，亦冇發展機會，係friend啫，久唔久食吓飯，佢都識林生㗎。」蕭定一又強調不怕緋聞愈傳愈盛，他說：「我哋唔會因為咁而唔見面，亦唔會破壞感情，你哋鍾意影就影，我都冇辦法㗎。」<br> &#13;<br> <spanclass>抵死留言 &#13;<br> <spanclass>自認的士玩雞啄米 &#13;<br> 話雖如此，蕭定一卻在其手機的留言信箱錄下一段抵死的對白，他在留言中自嘲說：「大家好，我係嗰個又矮又略肥嘅小朋友，大家搵我就唔好意思啦，因為我忙於喺情慾的士玩緊雞啄米，有乜事就搵我嘅好朋友蘇永康講低啦。」&#13;<br> 另一方面，林小明昨日在電話中說：「我哋食吓飯傾吓偈，佢冇sell阿Rain呀，蕭定一喺我公司剪緊片，做完嘢一齊食餐飯，佢call埋阿Rain落嚟嘅。」林小明又透露與蕭定一完成劇集《伙頭智多星》後，現正洽談合作新劇集，但詳情未定，至於會否邀阿Rain演出，林小明說：「有合適嘅角色，任何演員都會考慮。」&#13;<br> 採訪：朱倬誼　攝影：娛樂突發組</spanclass></spanclass></spanclass></spanclass></p></body></html>