<html><header><meta charset="utf-8"><title>Twins錫住Steven勸一人少句</title></header><body><h1>Twins錫住Steven勸一人少句</h1><p>組合Twins、鄭希怡和楊受成等昨日在銅鑼灣怡東酒店出席慈善基金成立典禮記者會，對於Boy'Z的Steven被暫停宣傳一事，蔡卓妍（Sa）說：「一人少句啦！唔好啄住佢，啲人係唔係鍾意拆散啲組合。」&#13;<br> 有傳因Steven跟傅珮嘉拍拖被經理人公司暫停宣傳工作，阿Sa說：「我都有問過佢係唔係拍拖，佢話唔係。」鄭希怡表示羨慕Steven重返校園，她希望十年後可退休。<br> &#13;<br> <spanclass>遲早都可能拆夥 &#13;<br> 而Boy'Z的經理人霍紋希昨接受商台電話訪問時說：「Boy'Z派台歌一路係合唱，可能噚日派台歌係Kenny獨唱，大家敏感啲。」被問到Boy'Z是否拆夥時，她說：「暫時唔係，不過組合遲早都可能拆夥，我諗係日子問題。」&#13;<br> 此外，有報道指傅珮嘉與Boy'Z同日出碟，有借對方宣傳之嫌。傅珮嘉所屬的BMA唱片公司總經理Spencer昨在電話中說：「我哋五月初已經定晒出碟日期，唔係睇住人哋幾時出碟，我哋就幾時出。」</spanclass></p></body></html>