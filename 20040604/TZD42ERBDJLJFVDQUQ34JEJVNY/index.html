<html><header><meta charset="utf-8"><title>醫院相識　自薦唱金曲<br>陳慧琳、阿Lam惺惺惜鬚</title></header><body><h1>醫院相識　自薦唱金曲<br>陳慧琳、阿Lam惺惺惜鬚</h1><p>陳慧琳（Kelly）早前自薦在林子祥（阿Lam）的新碟獻唱一曲，Kelly錄音時阿Lam專誠往探班，兩人惺惺相惜，並大爆在醫院相識經過，而Kelly亦對阿Lam的一把鬍鬚大感興趣，還笑言自己兒時也是「美人生鬚」。</p><p>林子祥將於月中推出全新概念大碟《Untilwemeetagain》，他會演繹四首新歌，其餘十二首舊歌由多位歌手重唱，分別有Kelly、張學友、李克勤、容祖兒、Twins及陳奕迅等。&#13;<br> 日前Kelly到銅鑼灣錄音，阿Lam專誠往探班，兩人雖未曾合作，但惺惺相惜，認識經過還有段古。原來Kelly和阿Lam住得很近，不過他們頭三次見面反而是在醫院。Kelly說：「嗰時我去眼科醫院做矯視手術，竟然見到阿Lam隻眼貼住紗布，原來我哋都係睇埋同一個醫生。」而阿Lam表示當時因右眼長了粒粒而要做手術。<br> &#13;<br> <spanclass>遺憾沒唱《最愛》 &#13;<br> 阿Lam的金曲百聽不厭，當中Kelly就最喜歡《最愛》，但因為選曲方面不是由Kelly負責，所以她對於未能演繹此曲覺得十分可惜，阿Lam鼓勵她說：「唔緊要，下次再錄囉，都未試過有女仔唱《最愛》，你唱一定殺死人。」阿Lam還大讚Kelly在同輩歌手中最勤力的一位。&#13;<br> Kelly對阿Lam的「二撇雞」亦大感興趣，不斷追問他會否影響平日生活，還笑對方拍接吻戲時一把鬍鬚可以替對手撩牙，Kelly又自爆說：「我細個都有鬚，咁當然冇阿Lam咁誇，只係汗毛長少少啫，𠵱家梗係冇晒啦。」<br> &#13;<br> <spanclass>想拍張藝謀戲 &#13;<br> 此外，談到鄭秀文雖與杜琪峰合作無間，但Kelly甫接杜琪峰電影便能踏上康城紅地氈，她謙稱是幸運之神眷顧。至於會否主力拍戲，Kelly說：「我最想拍張藝謀導演嘅戲，嚟緊我會跟毛俊輝老師上堂，學番啲演戲基本技巧。」&#13;<br> 採訪：駱華齡　攝影：陳慧安</spanclass></spanclass></p></body></html>