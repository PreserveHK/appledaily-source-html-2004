<html><header><meta charset="utf-8"><title>新車速報：<br>日產升級Elgrand高科技裝備激歎！</title></header><body><h1>新車速報：<br>日產升級Elgrand高科技裝備激歎！</h1><p>記性好的話，一定會記得上次介紹日產升級版「啤梨」（Prairie）時講過，廠方會逐步將旗下7人車逐一升級，繼頭炮啤梨後，今次輪到豪華版Elgrand，呢部新車最大賣點係加裝咗近期至流行的DVD影音設備同智能式定速巡航系統，親身享受過呢啲高科技設備後，先發覺又係時候換車。&#13;<br>&#13;<br>記者：黃婉冰　攝影：陳智良　ImageGirl：Vicky</p><p><spanclass><fontstyle>新增定速巡航Check車距  &#13;<br> 買得七人車就梗係唔會用嚟「劈」，但話晒都有3500cc重有埋+/-波玩，遇上一條大直路，唔經唔覺好易「地板油」話去就去，而升級版新車就針對安全方面，在軚盤位加裝智能式定速巡航系統，預先輸入車速可設定為40-100km/h，車頭鬼面罩上面嘅雷達感應器就會幫你進行監視，一感應到同前車距離開始接近就會自動自覺幫你加以制動，幫你昅到實，以防同前車過份親密發生意外。</fontstyle></spanclass></p><p><spanclass><fontstyle>8大喇叭配大芒DVD  &#13;<br> 定速巡航系統可能都唔及呢部LCD芒同DVD咁吸引，頂置式配埋影音系統同8個喇叭，揸車無得睇，但後座乘客就超歎，可以睇DVD又可以播VCD，10.4吋LCD芒比之前水貨版重要大，最後排乘客都唔怕淨係全程睇住司機個頭。</fontstyle></spanclass></p><p><spanclass><fontstyle>5前速+/-波　兼玩棍波  &#13;<br> 雖說係一部七人車，但馬力話晒都有240匹，如果喺架車唔係坐滿人嘅情形下確實幾有速度感，加上一套5前速半自動波，有自動波嘅舒服駕駛感之餘又可以有玩棍波嘅感覺，揸長途車可以玩吓轉波唔會悶，所以呢部升級版Elgrand無論車身抑或性能都同時擁有家庭車同豪華大房車嘅優點。&#13;<br> &#13;<br> <spanclass><fontstyle>6大升級裝備  </fontstyle></spanclass></fontstyle></spanclass></p><p><br> &#13;<br> <spanclass><fontstyle>其他激歎位  </fontstyle></spanclass></p><p>■全車都裝上電動窗簾，㩒個掣嚓一聲就搞掂，去沙灘換衫就唔怕春光乍洩啦！</p><p><spanclass><fontstyle>NissanElgrandProfile  &#13;<br> 引擎：3498ccV6DOHC&#13;<br> 馬力：240ps/6000rpm&#13;<br> 扭力：36kgm/3200rpm&#13;<br> 傳動：5前速半自動波，後輪驅動&#13;<br> 懸掛：（前）麥花臣（後）多連桿&#13;<br> 制動：（前）透氣碟（後）透氣碟&#13;<br> 輪胎：215/85R16&#13;<br> 尺碼：4795×1795×1920mm&#13;<br> 軸距：2950mm&#13;<br> 車輛提供：合誠汽車（28035333）&#13;<br> &#13;<br> <spanclass><fontstyle>其他7人車推介  </fontstyle></spanclass></fontstyle></spanclass></p></body></html>