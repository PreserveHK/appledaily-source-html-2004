<html><header><meta charset="utf-8"><title>Nokia3220波浪迎夏日</title></header><body><h1>Nokia3220波浪迎夏日</h1><p>話咁快夏天又到，想同部手機喺呢個炎炎夏日嚟個無敵絕配，淨係靠部三防手機已經有啲Out，現時最IN嘅夏日「消暑手機」就係由Nokia最新發表嘅3220，一身充滿曲線嘅胴體，見到佢絕對會令人諗起一身古銅色肌膚嘅比堅尼女郎，又或者身處碧波蕩漾之中，載浮載沉，實人生一大樂事也。&#13;<br> 若果幻想完個外形，不妨再睇睇入面個規格，6萬5千色加30萬像素鏡頭；Java搭MMS，加埋個三頻制式，去享受陽光與海灘都唔使一定要留喺香港。話明係消暑手機，預計呢個夏天就可畀大家睇住幻想，之後再一過手癮！&#13;<br> 記者：劉耀祥&#13;<br> &#13;<br> <b> Profile</b> &#13;<br> 制式：GSM900/1800/1900（三頻）&#13;<br> 功能：30萬像素鏡頭、Java、換殼、拍片&#13;<br> 體積：104.5×44.2×18.7mm&#13;<br> 重量：86g&#13;<br> 售價：預計約$2,500&#13;<br> 推出日期：今年夏季</p></body></html>