<html><header><meta charset="utf-8"><title>林心如樂與唐季禮撐檯腳</title></header><body><h1>林心如樂與唐季禮撐檯腳</h1><p>林心如入行以來先後與蘇有朋及唐季禮傳緋聞，她早前接受訪問時表示，很珍惜與兩人的朋友關係，不會因怕傳緋聞而避忌約會。</p><p>林心如近年轉戰內地，下個月將拍攝古裝劇《繡娘》，她早前趁假期與友人來港玩樂。林心如直言在圈中很難交朋友，她說：「入行以來，演員之間喺拍戲時就成日見，拍完之後大家嘅假期、工作都唔一樣，好難交到好朋友，所以我好珍惜朋友，我全部朋友都係我國中嘅同學，我哋會日日通電話。」<br> &#13;<br> <spanclass>「冇乜大不了」 &#13;<br> 林心如早前被拍到與緋聞男友唐季禮食飯及shopping，她照例否認對方是男友，她說：「大家食吓飯，冇乜大不了，我喺台灣都會約蘇有朋食飯，我唔會為咗避忌而唔一齊食飯囉！佢（唐季禮）係監製，係我工作上嘅拍檔。」&#13;<br> 林心如表示因工作減少了與家人見面的機會，她一年之中有八個月在內地拍劇，只能爭取放假時間與家人見面，如早前就與母親及家人遊日本慶祝母親節。<br> &#13;<br> <spanclass>渴望演啞巴 &#13;<br> 提到工作，林心如細數過去曾演過的角色說：「演《還珠格格》時我重好細個，好似玩咁，唔覺辛苦。《小寶與康熙》嘅角色係我入行以嚟最鍾意嘅，雖然要聽廣東話，但拍得好開心，表現都幾自然。而拍《半生緣》時有四個多月都喺上海，最辛苦，好多內心戲，對我係一個磨練。」&#13;<br> 問林心如最希望扮演甚麼類型的角色？她說：「我希望扮啞巴，因為只能靠眼神、肢體動作去表達感受、感情，好有挑戰性。」&#13;<br> 採訪：林妙萍&#13;<br> 攝影：林德雄&#13;<br> 化妝：RickChin&#13;<br> 髮型：KelvinKooofHair&#13;<br> 服裝：Sportmax&#13;<br> 場地：TheRitzCarlton</spanclass></spanclass></p></body></html>