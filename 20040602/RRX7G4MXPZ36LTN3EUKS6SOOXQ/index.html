<html><header><meta charset="utf-8"><title>坐新界的士　話要去旺角<br>漏網笨越匪遇醒目司機就擒</title></header><body><h1>坐新界的士　話要去旺角<br>漏網笨越匪遇醒目司機就擒</h1><p>【本報訊】「佢兩個見我架係新界的士，重話要出深水埗去旺角，喺車又不停打暗號，我準備隨時跳車㗎，但估唔到佢兩個連車門都唔識開。」兩名疑是日前屯門龍鼓灘搶灘漏網的越南蛇匪，昨晨身懷子彈、螺絲批及摺刀等，假扮乘客在屯門打劫一名醒目司機，結果在六名的士司機合力頂着車門下被困，束手就擒。　記者：姜偉康</p><p>智擒越南蛇匪醒目司機姓蘇（四十一歲），駕駛新界的士五、六年。昨上午十一時許，蘇駕車在屯門田景邨田裕樓對開接載兩名男子上車。他說：「佢兩個一上車就話要去深水埗，我話新界的士出唔到九龍，佢哋又話要去旺角。」蘇解釋其車無法到九龍，兩人才轉去屯門碼頭。<br> &#13;<br> <spanclass>再拘四名越南男子 &#13;<br> 蘇表示沿途兩名乘客以越南話對答，又互相推撞打暗號，他已提高警覺：「我估佢哋可能會打劫，所以做好準備隨時跳車。」當的士駛至屯門碼頭對開湖翠路時，兩名乘客突然表示落車。由於該地方較為僻靜，蘇以上址為禁區理由未有停車，反加油駛入屯門碼頭，但當的士駛進的士站內停下時，其中一人拔出螺絲批聲稱打劫。「佢一話打劫，我立即開門跳落車，順手㩒低中央門鎖鎖晒四道門，同時大叫打劫及報警。」蘇憶述稱，附近一名姓蔡（四十四歲）同行聞訊，立即連同四名行家趕來捉賊，六人分別以手、腳及身體，將的士車門頂着，兩名賊人被困車內。蘇說：「估唔到佢兩個連車門、車窗都唔識開，佢哋又向我哋求饒話畀番錢。」六人頂着車門等待警員到場，將涉案兩蛇匪拘捕。&#13;<br> 警員在兩名姓戴（四十四歲）及姓阮（三十九歲）疑犯身上搜出一把螺絲批及一把摺刀外，同時撿獲兩粒AK47自動步槍子彈、一粒三吋長來福槍子彈及兩粒點三八口徑手槍子彈，證實他們為大前日在屯門龍鼓灘搶灘被捕三十多名越南非法入境者的同黨，兩日來匿藏山頭。&#13;<br> 此外，警方在晚上七時半接到市民舉報，指有四名可疑人在流浮山徘徊，警員到場拘捕四名越南非法入境男子，在其中兩人身上撿獲一把刀和鉸剪，相信亦是漏網越匪。</spanclass></p></body></html>