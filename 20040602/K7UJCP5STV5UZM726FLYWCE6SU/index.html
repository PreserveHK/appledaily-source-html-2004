<html><header><meta charset="utf-8"><title>JoybeeDP200歐洲杯版MP3機</title></header><body><h1>JoybeeDP200歐洲杯版MP3機</h1><p>BenQ呢個品牌面世雖然唔算好耐，不過知名度已經算不俗，喺嚟緊6月12日開鑼嘅歐洲國家盃，BenQ更係唯一一間IT合作Partner，並專為慶祝今屆歐洲盃開鑼，而設計出一款JoybeeDP200MP3機，無論係球迷定樂迷，都非常具收藏價值，價錢重好抵玩，6月底前購買只要$699就可擁有。&#13;<br>&#13;<br>記者：許福合&#13;<br>攝影：蔡鴻雯　ImageGirl：Ana</p><p>今次BenQ成為歐洲盃嘅IT合作Partner，當然唔只推出特別版MP3機，嚟緊只要購買BenQ產品，包括筆記簿電腦、LCD及MP3機等，都會獲得專為歐洲盃而設計嘅紀念品，當中有小足球、移動足球及足球收音機，當中最有紀念性都要數歐洲盃嘅明信片，上面有一張方形光碟，印有將會喺歐洲盃登場嘅球星，其中當然唔少得球王施丹、費高、碧咸等，簡直係球迷至愛。</p><p><b> Profile</b> &#13;<br> 記憶體：128MB&#13;<br> 介面：USB&#13;<br> 音樂格式：MP3&#13;<br> 電源：內置充電池&#13;<br> 體積：42×8.8mm&#13;<br> 重量：17g&#13;<br> &#13;<br> <spanclass><fontstyle>機身僅重17克  &#13;<br> 講返BenQ新推出MP3機，型號為DP200，機身呈圓形，同足球都好合拍，大小只有一個5元硬幣大些少，分別有銀及藍色兩個版本，機身背面就印有今次歐洲盃Logo，最為特別，不過字樣看來以銀色版較「出」，若果想型過人就要留意喇！&#13;<br> DP200更可謂專為掛頸而設計，機身已經內置電池，但重量只有17g，掛喺頸負擔亦唔重，用嚟襯衫亦都相當不俗。DP200容量有128MB，半夜睇波半場休息時就可以聽歌解悶，另外亦可當作流動硬碟使用，非常實用。</fontstyle></spanclass></p><p><spanclass><fontstyle>三色標準版Joybee102  &#13;<br> 除咗歐洲盃版，DP200另外重有孖生兄弟Joybee102登場，雖然未有歐洲盃Logo，不過外殼就提供3種顏色，橙、綠及藍，各有特色，各自都可顯出唔同嘅品味。至於功能就更係大同小異，同樣設有128MB，可當作MP3機及隨身硬碟使用，操作同樣簡單，只設有4個按鍵應付基本功能，較特別嘅係具備自動關機功能，當拉出耳筒插頭，就會停止播放及關機，可以幫用家慳電。當要充電時，DP200與Joybee只需經USB接駁電腦即可，毋須隨身攜帶火牛，流動性一流。</fontstyle></spanclass></p><p><spanclass><fontstyle>型爆MP3機  </fontstyle></spanclass></p><p><spanclass><fontstyle>Joybee110花生Look  &#13;<br> 花生Look嘅BenQJoybee110，外形特別，重有搖滾紫、嘻哈橙、冷翠綠三種顏色選擇。&#13;<br> 記憶體：128MB&#13;<br> 音樂格式：MP3及WMA&#13;<br> 電源：專用鋰電&#13;<br> $888（128MB）（a）</fontstyle></spanclass></p><p><spanclass><fontstyle>PanasonicSV-MP31/S藍綠背光  &#13;<br> Panasonic嘅SV-MP31/S螢幕有藍及綠色兩種背光，具備錄音、FM收音、6種Equalizer，可讓用家享受多種唔同效果。&#13;<br> 記憶體：128/256MB&#13;<br> 音樂格式：MP3、WMA&#13;<br> 電源：3A電芯&#13;<br> $1,090（128MB）、$1,590（256MB）（b）</fontstyle></spanclass></p><p><spanclass><fontstyle>Magic-Pro328碟形MP3  &#13;<br> Magic-Pro328MP3機，外形同BenQ今日兩款MP3機都好相似，不過銀黑機身感覺更Pro，內置128MB，勝在簡單易用。&#13;<br> 記憶體：128MB&#13;<br> 音樂格式：MP3&#13;<br> 電源：專用鋰電&#13;<br> $780（128MB）（c）</fontstyle></spanclass></p><p><spanclass><fontstyle>CreativeZenNX30GB大容量  &#13;<br> CreativeZenNX容量就有30GB，要放8,000首歌絕對無問題，同時亦可當作流動硬碟使用。&#13;<br> 記憶體：30GB&#13;<br> 音樂格式：MP3、WMA、WAV&#13;<br> 電源：專用電池&#13;<br> $2,398（d）</fontstyle></spanclass></p><p><spanclass><fontstyle>SAFA遙距下載  &#13;<br> 韓國製嘅SAFAMP3，可遙距控制電腦下載MP3，其他特別功能更包括7種顏色背光顯示屏及內置咗靚聲喇叭仔。&#13;<br> 記憶體：128/256MB&#13;<br> 音樂格式：MP3&#13;<br> 電源：專用鋰電/3A電芯&#13;<br> $1,480（128MB）、$1,880（256MB）（e）</fontstyle></spanclass></p><p><spanclass><fontstyle>XLive兼容藍芽  &#13;<br> ALFAXLiveMP3機特別支援藍芽，可接聽藍芽手機來電，同時可利用XLive錄下雙方對話，亦能撥出電話。&#13;<br> 記憶體：128/256MB&#13;<br> 音樂格式：MP3、WMA&#13;<br> 電源：內置鋰電&#13;<br> $1,580（128MB）、$1,980（256MB）（e）</fontstyle></spanclass></p><p><spanclass><fontstyle>E50穿梭旋鈕  &#13;<br> SONYNW-E50採用一個穿梭操控旋鈕，用家只需一隻手指就可做晒揀歌轉歌功能。&#13;<br> 記憶體：128/256MB&#13;<br> 音樂格式：ATRAC3、ATRAC3plus、MP3、WMA&#13;<br> 電源：3A電芯&#13;<br> $1,480（128MB）、$1,980（256MB）（f）</fontstyle></spanclass></p><p><spanclass><fontstyle>HY-326防撞機殼  &#13;<br> HY-326備有黑色及珍珠白色兩色選擇；當中黑色機殼更用上CashmeretteCoating特別質料，柔韌性強，有避震及防撞爆功能。&#13;<br> 記憶體：128/256MB&#13;<br> 音樂格式：MP3/WMA&#13;<br> 電源：3A電芯&#13;<br> 128MB:$680、256MB:$980（h）</fontstyle></spanclass></p><p><spanclass><fontstyle>MACER鴨嘴設計  &#13;<br> Z-CYBERMACERMP3機使用咗鴨嘴外形，夠晒趣怪，手感又好，直插式設計，備有「錄音」鍵，一按即可立即錄音。&#13;<br> 記憶體：128/256MB&#13;<br> 音樂格式：MP3&#13;<br> 電源：3A電芯&#13;<br> $498（128MB）、$730（256MB）（g）</fontstyle></spanclass></p><p><spanclass><fontstyle>KIMURA兼備字典  &#13;<br> KIMURA128MBMP3機兼備有字典功能，用家隨時用作翻查英文字嘅中文解釋，同時亦可兼任EBOOK，搭車都可以睇小說。&#13;<br> 記憶體：128MB&#13;<br> 音樂格式：MP3/WMA&#13;<br> 電源：內置充電池&#13;<br> $680（128MB）（g）</fontstyle></spanclass></p><p>（a）BenQ　電話:23306929（Ext.201）&#13;<br> （b）信興電器　電話：28330955&#13;<br> （c）威寶馬　電話：27207828&#13;<br> （d）CreativeHK　電話：23312930&#13;<br> （e）SAFA　電話：21521560&#13;<br> （f）華仁會　電話：23980280&#13;<br> （g）ANA電腦　電話:27203983&#13;<br> （h）蒙恬集團恒昌電子　電話：21111488</p></body></html>