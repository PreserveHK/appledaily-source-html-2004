<html><header><meta charset="utf-8"><title>畀錢先睇得　觀眾人數大減<br>嘉良離巢劇集遭無線棄用</title></header><body><h1>畀錢先睇得　觀眾人數大減<br>嘉良離巢劇集遭無線棄用</h1><p>自從羅嘉良離開無綫後，他主演的無綫劇集便沒有安排在翡翠台播出，如繼《街市的童話》後，他主演的《婚姻乏術》將於下周安排在觀眾人數少許多的收費電視exTV中播出，令人懷疑無綫要將嘉良打入冷宮。</p><p>無綫有份投資的收費電視exTV其中的TVBE頻道，將於下周一晚推出羅嘉良與謝天華、苑瓊丹、蘇玉華和胡杏兒主演的電視劇《婚姻乏術》，《婚》劇以羅嘉良飾演的小男人作藍本，在一次偶然機會下瞞着老婆偷情，結果牽引出不少家庭問題。&#13;<br> 不過事有湊巧地，嘉良自從離開無綫後，接連兩部劇集也被安排在收看人數較翡翠台少好幾十倍的TVBE頻道播放，不禁令人懷疑究竟無綫有心將嘉良打入冷宮，還是純粹巧合？&#13;<br> <br> <spanclass>「好過冇得出街呀」 &#13;<br> 對於離開無綫後，主演的兩部劇集全安排在TVBE播出，羅嘉良揚言未感失望，日前他在電話中說：「咁有得出街總好過冇得出街呀，好似十五年前左右，我同曾華倩拍過一部叫做《龍霆爭霸》嘅劇集，只係推出過影帶，都冇機會播出街。一個新電視台成立，梗係要畀新嘢觀眾睇，要慢慢經營㗎啦，所以我唔會感到失望，有觀眾支持我就開心㗎啦。」&#13;<br> <br> <spanclass>內地拍劇小心飲食 &#13;<br> 近日嘉良已遷入愉景灣新居居住，但因經常要返深圳拍攝電視劇《伙頭智多星》，未有機會好好享受一下新居入伙的樂趣。另一方面，內地近日頻頻發現有問題食物，未知嘉良在內地工作時，會否份外小心飲食？嘉良笑說：「都會小心啲嘅，但通常我哋都係去相熟嘅食店食嘢，好似雲吞麵咁，所以冇乜問題嘅。」</spanclass></spanclass></p></body></html>