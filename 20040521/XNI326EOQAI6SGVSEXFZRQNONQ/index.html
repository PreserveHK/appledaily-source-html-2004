<html><header><meta charset="utf-8"><title>　　陳祖澤幫九巴慳錢燈都唔敢開 - 李八方</title></header><body><h1>　　陳祖澤幫九巴慳錢燈都唔敢開 - 李八方</h1><p>九龍巴士噚日開股東大會，八方見到董事長陳祖澤，當然問吓佢油價高企，會唔會考慮加車費啦。佢話，喺咁嘅經濟同政治環境下，發夢都唔敢諗加價，因為心知道提出嚟都冇用。咁點樣解決問題呢？佢就話惟有喺開源節流方面着眼。&#13;<br> 跟住陳祖澤就大講自己點樣為公司慳家，例如佢間辦公室有十八盞燈只會開四盞、開冷氣機會校到二十四度室溫，一離開辦公室一定閂晒啲電器……就連公司畀佢用嘅專車已用咗七年，佢都冇考慮換車等。八方聽聽吓，重有個錯覺以為九巴就嚟破產！&#13;<br> 不過，陳生自己咁慳，可能都係為咗班𡃁啫，因為佢話作為負責任嘅公營機構，唔希望透過裁員或減薪嘅下策去節流囉。&#13;<br> （圖）陳祖澤講到九巴好似就嚟破產咁。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>