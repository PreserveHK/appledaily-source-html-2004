<html><header><meta charset="utf-8"><title>　　鄭維新微服巡灣仔 - 李八方</title></header><body><h1>　　鄭維新微服巡灣仔 - 李八方</h1><p>市區重建局新任主席鄭維新Edward噚日同一眾傳媒午宴，八方對呢位永泰集團創辦人鄭翼雄嘅第五仔好感興趣，所以都去睇吓。&#13;<br> 鄭維新係中央政策組前首席顧問鄭維健個細佬，八方讚佢一門五傑，佢笑住話那裏、那裏，其實佢對上重有家姐。鄭主席文質彬彬，成個讀書人，眾行家都讚佢勇氣可嘉，喺此時此刻肯接呢個燙手山芋。&#13;<br> 佢老哥就好正氣咁話，過去六、七年最恐怖嘅時刻都見過，𠵱家已經好好多，凡事都唔好睇晒壞一面，佢用英文話，環境幾差都有積極一面。&#13;<br> 咁呢份工真係啱晒佢做，因為市建局正面臨困境，單單重建計劃都好棘手吓，但係鄭主席就話唔緊要，最重要係有earlyplanning（一早計劃），add到value（增到值）同埋有leverage（槓桿）作用，就一定會成功。上任三周，鄭主席已經微服出巡過灣仔幾個區，認真勤力。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>