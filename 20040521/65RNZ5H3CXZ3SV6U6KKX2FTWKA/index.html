<html><header><meta charset="utf-8"><title>　　黃定光取代許長青？ - 李八方</title></header><body><h1>　　黃定光取代許長青？ - 李八方</h1><p>港進聯主席劉漢銓前日重同八方講，患腎癌嘅許長青康復得好好，青哥重話九月喺立法會進出口界功能組別連任冇問題，點知中華出入口商會（中出）噚日常務會董會竟然發動政變，一致通過決議，話身為中出副會長嘅青哥因健康理由退選，佢哋會推舉會長兼民建聯常委黃定光代替許長青出戰！&#13;<br> 民建聯喺咪想趁青哥唔喺度趁機奪權，土共鬼打鬼，要剝港進聯光豬？黃定光話絕對唔係，佢同青哥幾十年老友，佢睇住青哥入手術室，而且青哥個仔Michael許都喺會董會，佢都冇異議。&#13;<br> 另邊廂，連任全冇大問題嘅劉慧卿就俾振英哥佢哋搞到好㷫。兩人就公開論壇搞手問題有分歧，卿姐想《明報》搞，梁振英提出用十萬蚊搵Hill&amp;Knowlton，卿姐想知啲錢點使啫，就被人屈佢變卦，又唔怪得阿姐嬲。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>