<html><header><meta charset="utf-8"><title>　　麥國風壓力大可能唔選 - 李八方</title></header><body><h1>　　麥國風壓力大可能唔選 - 李八方</h1><p>鄭大班、毓民同飛哥都因為壓力而封咪，勢估唔到呢種壓力原來已經擴散咗去立法會議事堂。&#13;<br> 潮流興「受壓力」，冇壓力嘅，好極有限，代表衞生服務界嘅立法會議員麥國風噚日同八方講，話曾經有個「好親」嘅人叫佢唔好講咁多嘢，尤其喺六四、釋法等敏感問題，麥國風話「好親」嘅人講嘅說話令佢增加咗唔少壓力。&#13;<br> 眼見商台封咪嘅受害人一件接一件，麥國風話自己都感同身受，所以考慮緊封票箱唔再競選連任。&#13;<br> 但麥國風強調，佢冇收過任何恐嚇、警告，唔選係「個人決定」喎，最後選唔選，遲吓就知！&#13;<br> （圖）麥國風話對於三位名嘴嘅壓力感同身受。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>