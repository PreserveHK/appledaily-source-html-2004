<html><header><meta charset="utf-8"><title>電腦新產品：<br>香港首屆CEhk2004掃平貨試熱辣新機</title></header><body><h1>電腦新產品：<br>香港首屆CEhk2004掃平貨試熱辣新機</h1><p>每年香港電腦界嘅盛事「國際電腦展」，今年嚟個改頭換面，成為第一屆CEhk，將會係香港最有代表性嘅消費電子、通訊產品展覽，今年更會加入唔少新元素㖭。CEhk昨起一連4日假灣仔會展舉行，想親身試玩、試用最新科技產品，絕對唔能夠錯過，唔講咁多，即刻帶大家去睇Show。&#13;<br>&#13;<br>記者：許福合、劉耀祥&#13;<br>攝影：陳偉強</p><p><spanclass><fontstyle>開放時間：  &#13;<br> 5月21日（星期五）	10:30-20:30&#13;<br> 供業內人士參觀（免費入場）&#13;<br> 5月22日（星期六）	10:30-20:30&#13;<br> 歡迎公眾人士參觀（入場費$20）&#13;<br> 5月23日（星期日）	10:00-17:00&#13;<br> 歡迎公眾人士參觀（入場費$20）&#13;<br> 地點：香港灣仔香港會議展覽中心展覽廳一</fontstyle></spanclass></p><p><spanclass><fontstyle>SynergyPPC專用藍芽Keyboard  &#13;<br> Synergy展出ThinkOutside最新藍芽PDA鍵盤，比起傳統設計更具流動性，毋須接駁亦都更方便用家，而且體積比傳統流動鍵盤更細，放落袋都十分容易。不過暫時只適用於PocketPC機種，售價為$1,170，預計6月開賣。&#13;<br> 售價：$1,170&#13;<br> 展位：1G21</fontstyle></spanclass></p><p><spanclass><fontstyle>ThumbDrive1GB容量鎖匙扣  &#13;<br> Synergy攤位內另一注目產品則為i-Disk1GBThumbDrive，只有鎖匙扣般大小，更易攜帶之餘亦可儲存更多資料，而售價及推出日期都仍未公布。&#13;<br> 售價：未定&#13;<br> 展位：1G21</fontstyle></spanclass></p><p><spanclass><fontstyle>NECLavieS富貴Notebook  &#13;<br> 呢次NEC佔咗個最搶眼大展位，除咗整個靚靚展場外，重晒冷式將所有最新產品展出，其中最吸引都要數呢部富貴級NotebookLavieS，空運到港，連OS都重係日文，價錢更係貴到你唔信，要$29,800，咁嘅高價用料當然唔差得去邊，採用Centrino規格，Radeon9600顯示晶卡，效能非常強勁，最持別係內置震動器，聽歌睇戲時可感受到強烈震動，絕對好Feel！&#13;<br> 售價：$29,800&#13;<br> 展位：1H11</fontstyle></spanclass></p><p><spanclass><fontstyle>NEC130萬像素手機初現  &#13;<br> NEC於會場內由Notebook到手機都有，當中未開賣之N900及N710亦有展出，不過最惹人注目就係首次展出旗下130萬像素影相手機N830，加上320×240超靚畫面及64和弦鈴聲，的確甚具吸引力，預計售價為$4,500，將於今年6月推出。場內更有即影即Print服務，幫你用N830影完即Print。想一試除SHARPGX32以外的130萬像素手機威力，就要行快兩步。&#13;<br> 售價：$4,500&#13;<br> 展位：1H11</fontstyle></spanclass></p></body></html>