<html><header><meta charset="utf-8"><title>中年漢病逝基金援助遺屬</title></header><body><h1>中年漢病逝基金援助遺屬</h1><p>在雪蓮眼中，丈夫馬湛濤心地善良，愛錫妻兒，是百分百好男人。&#13;<br>可惜，阿濤日前因肺癌逝世，雪蓮不但痛心未能見丈夫最後一面，還為一筆殮葬費憂心，蘋果日報慈善基金於「殮葬專戶」撥款濟助。</p><p>雪蓮日前帶同兩歲稚子健仔由廣州來港奔喪，一臉憔悴的她，談及丈夫彌留之際，未能陪伴身邊，不禁悲從中來。<br> &#13;<br> <spanclass>攜稚子來港奔喪 &#13;<br> 她泣訴：「自從阿濤喺上月13日返香港之後，我就一直冇見過佢，當我知道佢可能唔得，已經同囝囝即刻申請雙程證趕嚟，點知阿濤始終捱唔住，行先一步。」&#13;<br> 44歲的阿濤，早年在朋友介紹下，在內地邂逅現年33歲的雪蓮，兩人不久共諧連理，誕下一名兒子。「阿濤待我同囝囝好好，好錫健仔，周不時帶佢去公園玩，呢幾日囝囝發現唔見咗爸爸，成日問爸爸去咗邊，我聽見真係好心酸，唔識點答。」雪蓮幽幽地說。&#13;<br> 阿濤生前從事建築工作，身體一向壯健，未料竟身患絕症。<br> &#13;<br> <spanclass>癌細胞迅速擴散 &#13;<br> 「佢身體向來好好，傷風感冒都好少，近一年成日話背脊痛，初時我哋以為係職業病勞損，冇乜為意；今年3月中，阿濤開始覺得愈嚟愈唔妥，連頸都腫埋，又講唔到嘢，我哋先識驚，四圍搵醫生睇。」&#13;<br> 雪蓮黯然表示，由於無法支付內地昂貴的醫療費，丈夫阿濤上月返港求醫，證實患上末期肺癌，癌細胞已擴散到腦部，病情迅速惡化，留醫大半個月便撒手塵寰。&#13;<br> 丈夫猝然離世，雪蓮傷心之餘，還要四出張羅殮葬費。&#13;<br> 「我𠵱家真係六神無主，阿濤一分錢都冇留低，我自己更加冇積蓄。」雪蓮憂心仲仲表示。</spanclass></spanclass></p><p><spanclass>靠街坊送贈糧食 &#13;<br> 她續稱：「呢幾日我同囝囝嚟到香港，連開飯都成問題，好彩得到街坊幫忙，佢哋好好心，送咗好多糧食畀我，但以後生活點算？阿濤嘅身後事又點算？」連串問號近日不斷湧上雪蓮心頭。&#13;<br> 事實上，阿濤近年經常開工不足，雪蓮婚後又沒有工作，一家三口不時要靠阿濤親友接濟度日。<br> &#13;<br> <spanclass>基金撥款助殮葬 &#13;<br> 「啲親戚賺嘅人工都唔係多，有時見我哋好困難，就畀幾百蚊我哋周轉吓；今次阿濤突然出事，坦白講人哋都幫唔到幾多，我惟有自己諗辦法。」&#13;<br> 蘋果日報慈善基金有見雪蓮境況堪憐，於「殮葬專戶」撥款20,000元，資助她辦理亡夫身後事，並應付兩母子生活費。&#13;<br> 捐款編號：C1384&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>