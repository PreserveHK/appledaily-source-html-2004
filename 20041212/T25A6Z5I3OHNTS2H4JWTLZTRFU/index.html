<html><header><meta charset="utf-8"><title>墮落叉燒 - 陳也</title></header><body><h1>墮落叉燒 - 陳也</h1><p>「訓練阿仔三歲去打劫銀行，你這個阿媽不覺得太離譜嗎？」老友說。&#13;<br>「你的意思是……」&#13;<br>「起碼要預埋我，和我阿仔一份嘛。」老友阿仔比我阿仔大兩歲，三歲定八十，興趣應該差不多。&#13;<br>「這個好辦，我們先組織起來，開一個playgroup訓練班，招攬志同道合的家長。」&#13;<br>「不怕太跟潮流麼？」</p><p>「別的父母是為了兒女將來考上名校所以學英文唱番歌。我們阿仔的將來，可能是在一個隨時會塌下來的天幕下過日辰的，學造世界，更實際。」&#13;<br> 「誰當導師？」&#13;<br> 「大地產商都是rolemodel。不同的是，他們不是打劫銀行而是政府和納稅人。」&#13;<br> 「下下幾十億上落，比打劫銀行更有斬獲。學到一成功力，阿仔一世唔使打工都無憂。」&#13;<br> 「奮鬥目標就是唔使打工，傍住老細斟茶擔櫈涎着一臉皮笑肉不笑表情的前高級公僕，實在勁樣衰。樣辦可畏，做人阿媽至驚阿仔墮落成咁，出生率難怪會超低。」&#13;<br> 「父母寧願生廿蚊叉燒冇咁眼冤，打劫銀行playgroup可能開唔成。」&#13;<br> 「咁，搵退休公僕教準老竇老母做燒臘好了。」</p></body></html>