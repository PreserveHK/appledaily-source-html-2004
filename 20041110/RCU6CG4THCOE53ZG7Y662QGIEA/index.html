<html><header><meta charset="utf-8"><title>一味窩輪：中企C輪2204最諗得過</title></header><body><h1>一味窩輪：中企C輪2204最諗得過</h1><p>藍籌消消哋化，國企有勢。38隻國企指數成份股中，27隻升，5隻冇跌，6隻下跌嘅跌幅都係少少。國企指數收4708，升47點，短期內向上月高位4838進發。&#13;<br> 中企C輪：喺幾隻龍頭國企領導下，國企指數向上移，中企C輪諗得過。中企C輪之中最值得諗嘅係2204，唔係完全因為交投最旺嘅係佢，而係因為整體數據靚啲。&#13;<br> 拍埋4545與4465，2204壽命輸蝕兩3個月，但溢價與槓桿率着數到突晒。2204昨日升4%，收13仙，升得比4545嘅6.1%少，佢嘅有效槓桿率大過4545超過3成，升得少過4545唔多啱數。&#13;<br> 長實C輪：長實（001）收66.50元，跌50仙。新地（016）、新世界（017）同恒地（012）都有進帳，長實遲早升返上去，趁低買C輪2249。隻輪收45仙，跌3仙，明年2月到期，溢價4.5%，槓桿率14.8倍（有效8.8倍），引伸波幅26.7%。&#13;<br> 新地C輪：新地收報75.50元，升25仙，個勢靚，短炒C輪揀2252，明年2月到期，輪價40.5仙，溢價3.4%，槓桿率18.6倍（有效10.2倍），引伸波幅24.4%。&#13;<br> 章盛</p></body></html>