<html><header><meta charset="utf-8"><title>艾頓莊晨早爆粗嚇窒聽眾</title></header><body><h1>艾頓莊晨早爆粗嚇窒聽眾</h1><p>艾頓莊（EltonJohn）嘅言行一向出人意表，前日佢出席BBC早晨電台節目嗰陣，竟然連續講咗幾句粗口，搞到主持人要頻頻道歉，而事後電台發言人表示艾頓莊當時已被警告多次，並為佢對任何人嘅冒犯表示歉意。另外，艾頓莊透露佢好愛RobbieWilliams，希望同佢冰釋前嫌，而Robbie則啱啱同交往四星期嘅女友分咗手。</p></body></html>