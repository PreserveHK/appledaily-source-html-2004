<html><header><meta charset="utf-8"><title>　　馬會流料嘉年華 - 李八方</title></header><body><h1>　　馬會流料嘉年華 - 李八方</h1><p>噚日電台有單新聞，報道立法會民政事務委員會星期五會召開特別會議，討論馬會十二月二十六日BoxingDay舉辦一個准許十八歲以下人士入場嘅賽馬嘉年華，提出討論嘅民主黨鄭家富不滿馬會一次又一次向啲未來社會棟樑灌輸賭博意識。&#13;<br> 馬會就即刻澄清，根本冇打算喺BoxingDay舉辦招待埋兒童嘅嘉年華，今後亦暫時未有打算舉辦。鄭家富同監察賭風聯盟就當正佢哋成功阻止馬會再辦嘉年華，重話歡迎馬會正視社會人士不滿。馬會想鼓吹賭風大把招數，你估辦少次嘉年華，啲細路就唔知香港有馬賭咩？&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>