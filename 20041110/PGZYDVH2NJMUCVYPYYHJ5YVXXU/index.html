<html><header><meta charset="utf-8"><title>住家菜：<br>花膠海參一味兩食煲完湯再燜好惹味</title></header><body><h1>住家菜：<br>花膠海參一味兩食煲完湯再燜好惹味</h1><p>花膠、海參貴為海味四大天王之二，食療價值毋庸置疑。可惜天王最蝦人服侍，除了繁複的浸發程序外，無論燜燉煲湯怎樣炮製都很費時。但如果假手於人，食材品質難以保證；坊間更有不良商販為省時以化學物質浸發海參，等同貼錢買難受。不想食次貨，又想煮得精明，今天我們介紹用花膠、海參一次過做兩道菜──先煲後燜，既有老火靚湯，又有惹味燜燒肉，精華盡收！&#13;<br>記者：李湘虹&#13;<br>攝影：周旭文&#13;<br>示範：沙田讀者曾女士</p><p>海味四大天王（鮑參翅肚）中的海參和花膠，食療價值豐富。100克海參中含蛋白質高達76.5克，更是唯一不含膽固醇的海產。海參膠質可補骨骼磨損；又能補腎益精，養血潤燥，更可護膚養顏。而花膠是曬乾後的魚鰾，能滋養筋脈兼補肺，更可治療關節痛和眼疾。花膠中以公較佳，更富營養但價錢也較貴。&#13;<br> &#13;<br> <spanclass><fontstyle>已浸發花膠海參放冰箱保存半年  &#13;<br> 入廚超過30年的曾女士說：「近年發現吃花膠海參，骨骼痠痛少了，人精神多了。但處理麻煩，所以我會一次浸發多條，放在冰箱可保存至少半年。我以前只會煲湯飲，但湯料兒女不愛吃，於是再加鵝掌、燒肉、髮菜等燜更入味，又湯又餸，營養更豐富。吃不完留第二日更惹味。」</fontstyle></spanclass></p><p><spanclass><fontstyle>花膠海參處理  &#13;<br> 花膠：清水浸4小時。原煲水連1塊薑煲滾，熄火焗4小時。</fontstyle></spanclass></p><p><spanclass><fontstyle>花膠海參燜冬菇燒肉  &#13;<br> 自製價：$20/4人份量（不包括煲過湯的花膠、海參）&#13;<br> &#13;<br> <b> 用咩料</b> &#13;<br> 花膠（煲過湯）	半隻&#13;<br> 海參（煲過湯）	1/3條&#13;<br> 燒肉	4両&#13;<br> 冬菇、蠔豉	各1両&#13;<br> 小棠菜	5棵&#13;<br> 蒜粒、薑片	各少許&#13;<br> &#13;<br> <b> 蠔油汁：</b> &#13;<br> 蠔油	1湯匙&#13;<br> 豉油	2湯匙&#13;<br> 鹽	1茶匙&#13;<br> 糖	半湯匙&#13;<br> 紹酒	1湯匙&#13;<br> 水	2碗</fontstyle></spanclass></p><p><b> 好易做</b> &#13;<br> 1﹒浸軟冬菇、蠔豉；小棠菜烚以油鹽水放碟墊底備用。爆香蒜粒薑片，加燒肉兜香，再加冬菇、蠔豉和切條花膠海參。&#13;<br> &#13;<br> 2﹒加入蠔油汁倒落鑊，滾起收火燜半小時，最後埋芡即成。&#13;<br> &#13;<br> <b> 小貼士：</b> &#13;<br> 1﹒為防花膠海參黐鑊底，可用薑起鑊，燜時須不停看火和攪拌。&#13;<br> &#13;<br> 2﹒用未煲過湯的花膠海參，燜的時間較長（約個半小時），要又煲又焗至少兩次才腍身。</p></body></html>