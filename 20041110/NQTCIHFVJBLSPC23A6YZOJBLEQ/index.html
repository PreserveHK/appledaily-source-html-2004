<html><header><meta charset="utf-8"><title>OLYMPUS新入門機跌破二千</title></header><body><h1>OLYMPUS新入門機跌破二千</h1><p>早排OLYMPUS發表中價機王C70，其實緊接重有部入門機C470推出，開價只係$1,980，二千蚊唔使，不過並非將價就貨；內置400萬像素CCD、3倍光學變焦、1.8吋顯示器，以及支援PictBridge打印功能，淨係計以上呢幾樣再加埋OLYMPUS個牌頭，二千蚊已經抵玩。不過C470重有賣點，就係一推即影，因為C470採用活門式鏡頭開關，只要一推開就即時伸鏡之餘兼且開機，反應敏捷。C470擺明以一般用家為目標，太複雜或者太高檔嘅功能都唔係佢杯茶，所以內設有8個場景模式，就連「美食」都係場景之一，方便大家隨時影相做食評家。	記者：劉耀祥&#13;<br> &#13;<br> <b> C470Profile</b> &#13;<br> 感光元件：420萬像素CCD&#13;<br> 顯示器：1.8"（13.4萬像素）&#13;<br> 鏡頭焦距：5.8-17.4mm&#13;<br> 變焦：3倍光學＋4倍數碼&#13;<br> 記憶儲存：xD卡&#13;<br> 電池：專用充電池&#13;<br> 體積：99.5×58×35.5mm&#13;<br> 重量：160g&#13;<br> OLYMPUSHK&#13;<br> 查詢電話：23762150</p></body></html>