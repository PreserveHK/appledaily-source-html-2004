<html><header><meta charset="utf-8"><title>　　電梯業工會戥技工唔抵 - 李八方</title></header><body><h1>　　電梯業工會戥技工唔抵 - 李八方</h1><p>家陣通街都係自由行，好多香港人都當佢哋神咁拜，但係香港電梯業總工會就對某啲行為粗野嘅內地同胞好唔順超。話說早幾日有七位由湖南嚟香港玩嘅同胞喺酒店困𨋢，電梯技工出手相救，班同胞唔單止多謝無句，重重拳毆打兩個技工，畀差佬拉咗又話自己係乜鬼嘢「國家級法官」要求通融。&#13;<br> 呢七位大爺日前喺東區法院獲輕判罰款了事。電梯業總工會極之唔妥呢個判決，覺得咁草草結案公義何在，法理何在，受傷嘅兩位工人重喺醫院留醫，工會直斥法院判決冇考慮傷者工作能力會唔會受影響，極之唔公道。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>