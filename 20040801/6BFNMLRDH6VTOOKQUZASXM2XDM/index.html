<html><header><meta charset="utf-8"><title>車之涼品：<br>車用遮袋落雨唔再濕𣲷𣲷</title></header><body><h1>車之涼品：<br>車用遮袋落雨唔再濕𣲷𣲷</h1><p>正值雨季，一星期梗有三幾日落雨，一把濕𣲷𣲷嘅遮已成傍身物品，都咪話唔麻煩。尤其是要帶埋上車，搞到成架車又濕又污糟，周街攞個膠遮袋又易穿，一樣無用。所以最穩陣都係買番個車用遮袋，掛喺頭枕椅背慳位又方便。有見及此，今期特別搵咗幾款車用遮袋，樣靚嘅有，實用嘅又有，梗有一款啱心水，再順帶介紹埋其他車廂實用掛袋，遮袋唔啱睇，都重有其他選擇！&#13;<br>&#13;<br>記者：黃婉冰　攝影：周旭民</p><p><spanclass><fontstyle>盞鬼之選  </fontstyle></spanclass></p><p><b> 風琴式膠遮筒方便清潔</b> &#13;<br> 嫌尼龍料清洗未夠方便，相信買個膠筒型一定會好啲。風琴式伸縮遮筒，放把遮入去再一拉，就係咁簡單，用完抹番乾就唔怕用得耐會發霉，長短遮都啱用。&#13;<br> $45b</p><p><b> 大頭MickeyMouse可長可短</b> &#13;<br> 小朋友嘅老友記MickeyMouse，得意大頭造型最搞鬼，袋尾有啪鈕，可調校成三個唔同長度，大人或小朋友雨遮一樣啱放。&#13;<br> $38b</p><p><b> HelloKitty特大容量</b> &#13;<br> 貪心少少又唔想掛到成車都係，呢款HelloKitty大遮袋會係首選，特大梯形設計，相信可以裝到最少三把直骨遮，遮袋底部啪鈕式設計，「放水」方便。&#13;<br> $78b</p><p><spanclass><fontstyle>一袋兩用之選  &#13;<br> &#13;<br> <b> 最多用途</b> &#13;<br> 車仔細細最好揀呢款多用途遮袋，可同時放兩把直骨遮，將袋尾摺起又可以放縮骨遮，就係咁簡單！&#13;<br> $98b</fontstyle></spanclass></p><p><br> &#13;<br> <b> Snoopy變掛飾</b> &#13;<br> 遮袋款式層出不窮，好似呢款Snoopy遮袋，唔用時摺起可以當裝飾袋仔，又可以調校唔同長度擺放長、短遮，最Kawaii係隻着住雨褸嘅Snoopy，買畀女朋友用啱晒。&#13;<br> $105a</p><p><br> &#13;<br> <b> 匙包型唔阻碇</b> &#13;<br> 遮袋底部用透明膠料，有無積水，睇得一清二楚。&#13;<br> $55c</p><p><br> &#13;<br> <spanclass><fontstyle>其他「掛物」推介  &#13;<br> &#13;<br> <spanclass><fontstyle>冧女之選  </fontstyle></spanclass></fontstyle></spanclass></p><p><b> 迪士尼Marie貓CD盒</b> &#13;<br> 唔好話細路女，相信連大人見到都愛不釋手，白雪雪、毛茸茸Marie貓頭賣相夠煞食，拉開拉鏈重可以放CD，冧女車必備Item。&#13;<br> $115a</p><p><b> WinnieThePooh水樽套</b> &#13;<br> 講到實際，當然唔夠傳統膠杯座咁好，放支凍Coke入去，毛毛套實濕硬，但勝在個賣相掂，阿Pooh賣相Cutie攞晒分，唔放凍飲，冬天放熱飲咪一樣！&#13;<br> $45b</p><p><spanclass><fontstyle>實用之選  </fontstyle></spanclass></p><p><b> 摺合式餐桌</b> &#13;<br> 坐車食嘢呢門絕技唔係人人得，顧得杯汽水嚟又無手搣紙墊大髀，未練得好武功前都係買番張迷你餐枱穩陣啲，呢款掛式餐枱兩側有得俾你放飲品，枱面重有盞燈仔，夜晚食消夜都無問題！&#13;<br> $78b</p><p><b> 多層式雜物掛袋</b> &#13;<br> 最頂一層可放雜誌，第二層有兩格可用嚟安置CD或其他濕碎雜物，最低重有埋位放盒裝紙巾，一個袋搞掂晒，唔使煩。&#13;<br> $108b</p><p><b> MemoPad連眼鏡架</b> &#13;<br> 吸盤式設計，啜喺玻璃窗或者擋風玻璃，紙、筆隨時話有就有，MemoPad上面重有埋眼鏡架擺副超，夠晒實用。&#13;<br> $35a</p><p><b> 店舖資料</b> &#13;<br> （a）APS汽車音響精品店&#13;<br> 電話：23938384&#13;<br> 地址：旺角奶路臣街19號B地下&#13;<br> &#13;<br> （b）金聲汽車音響精品公司&#13;<br> 電話：27705668&#13;<br> 地址：旺角山東街69號地下&#13;<br> &#13;<br> （c）汽車創造&#13;<br> 電話：23904630&#13;<br> 地址：旺角黑布街81號地下</p></body></html>