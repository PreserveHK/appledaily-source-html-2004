<html><header><meta charset="utf-8"><title>風騷貓女荷爾芭莉闖西班牙</title></header><body><h1>風騷貓女荷爾芭莉闖西班牙</h1><p>由荷爾芭莉（HalleBerry）主演嘅《貓女俠》上畫以嚟口碑麻麻，所以荷爾要更加落力宣傳。前日佢就同電影男主角班哲文畢特（BenjaminBratt）同埋男星林柏特韋遜（LambertWilson）去咗西班牙出席記招。荷爾一臉風騷，似乎未受影評影響。</p></body></html>