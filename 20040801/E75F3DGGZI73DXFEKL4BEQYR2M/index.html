<html><header><meta charset="utf-8"><title>瑜樂新花式塑繩瑜伽吊起嚟收拜拜肉</title></header><body><h1>瑜樂新花式塑繩瑜伽吊起嚟收拜拜肉</h1><p>高溫瑜伽被視為至潮的瘦身運動，最近瑜伽派系又有分支，一款以繩索為輔助工具，名為塑繩瑜伽（IyengarYoga）的收身方法漸受注目。咪以為邊做瑜伽邊玩繩好簡單，其實難度都幾高，好似要喺繩上做手倒立、扮飛機等，簡直讓你變成再世小龍女，玩得激之餘，強項是收緊鬆弛的肌肉，拜拜肉自然同你SayBye！&#13;<br>&#13;<br>記者：區佩嫦　攝影：蔡鴻雯　模特兒：Vicki</p><p>超過500年歷史的塑繩瑜伽，屬瑜伽的一種，主要靠繩、櫈、咕𠱸等道具的協助，完成不同動作。最初印度人視之為物理治療，病人藉此矯正脊骨、改善關節痛症及強化肌肉。流傳至今，加上印度瑜伽大師刻意為港人改良後，現時的塑繩瑜伽除保留原來的治療功效外，還具分解脂肪、收身等纖體效果。&#13;<br> &#13;<br> <spanclass><fontstyle>半天吊似難實易  &#13;<br> 據教練Cherry表示，塑繩瑜伽引入香港才5個多月，已吸引不少女士參加：「唔少初學者都覺得塑繩瑜伽難度較高，但其實玩落唔難，因為有條繩固定，而且每個動作只係Hold3秒（最長可Hold30秒），易掌握之餘，又可以喺短時間內做到高難度動作，趣味性特別高。」驟眼看，塑繩瑜伽跟普通瑜伽的分別只在一條繩，但所做動作不盡相同，動作難度基本上較普通瑜伽低，所以毋須學過瑜伽者亦可以玩。進行時以印度音樂作伴奏，具減壓、改善血液循環、加強新陳代謝等功效外，最強項是借助繩力，能加倍伸展身體，達致收緊全身線條的目的。尤其針對拜拜肉、腰部、臀部至大腿等鬆弛肌肉。配合埋高溫瑜伽，減肥效果更相得益彰。惟要注意塑繩瑜伽只適合17至60歲的人士參加，高血壓、心臟病患者及孕婦不宜。</fontstyle></spanclass></p><p><spanclass><fontstyle>上吊前先熱身  &#13;<br> 未「上吊」玩瑜伽前，必須來個熱身運動，熱身主要借助小道具來鬆弛全身的肌肉，到入戲肉時便玩得更得心應手。</fontstyle></spanclass></p><p><spanclass><fontstyle>扮魚強化手臂  &#13;<br> 呢招叫魚式（FishPose）的熱身動作，狀似靜止的魚兒，重點放於臂肩上。主要放鬆全身肌肉，同時可加強手臂及肩膊的力量。&#13;<br> 點玩：先將下半身躺於兩張摺櫈上，頭枕於咕𠱸上，雙手緊握櫈腳，動作維持約5秒。</fontstyle></spanclass></p><p><spanclass><fontstyle>借櫈拱橋收下半身  &#13;<br> 只要借助摺櫈輔助下半身，做拱橋真係話咁易。此動作需要把腰肢伸直，力度集中於腰及下半身，可改善下半身的線條外，還能減輕經痛現象。&#13;<br> 點玩：頸肩固定於軟墊上，雙手緊握櫈腳，以肩頸作支撐將下半身向上提起，左腳先「站」於櫈上作下半身的着力點，另一隻腳則朝天腳趾向上。保持3秒後換另一隻腳作支撐。</fontstyle></spanclass></p><p><spanclass><fontstyle>白鴿式增腰柔韌  &#13;<br> 這個中級難度的動作，仿效白鴿的造型，可改善腰、背、手的鬆弛肌肉，並可加強腰部的柔韌度。&#13;<br> 點玩：先用咕𠱸墊着左邊臀部，將右腳掌用繩索縛着，然後把半跪的右腳小腿緊貼牆身，左手緊握繩的一端，頭向後拗務求接觸繩索，而右手需支撐着身體。保持3秒後換另一隻腳，動作便完成。</fontstyle></spanclass></p><p><spanclass><fontstyle>凌空戲肉5級示範  &#13;<br> 玩完一輪熱身，到塑繩瑜伽的戲肉，一幕幕高難度的動作正式展開，精選5種由易至難的動作，每款也能強化及收緊不同的肌肉，收身原來「吊起」就得。</fontstyle></spanclass></p><p><spanclass><fontstyle>1級單腿站立收腿部線條  &#13;<br> 這個狀似芭蕾舞的提腿動作，借助繩索將腿部提高，收緊腿部線條話咁易。&#13;<br> 點玩：右腳站立，把另一腿放在繩上，右肩及手臂需緊貼牆壁，動作維持5秒。然後換另一腿，保持5秒。</fontstyle></spanclass></p><p><spanclass><fontstyle>2級碗式勁收手臂  &#13;<br> 這個採用半跪半屈半吊的碗式（BowlPose），兩臂為着力點，專對付拜拜肉。難度在於小腹不可貼地，而手踭必須向前，整個人得靠雙臂支持。&#13;<br> 點玩：雙腳屈曲小腿緊貼牆身，雙手緊握繩索，維持5秒。</fontstyle></spanclass></p><p><spanclass><fontstyle>3級扮狗爬分解下身脂肪  &#13;<br> DownDog重點集中於腹部及下半身，有助分解下半身的脂肪組織，特別是臀部線條。&#13;<br> 點玩：兩腿固定在兩繩的咕𠱸位，腳掌靠於牆邊支撐，全身則向前傾，雙手伸直慢慢向下直至接觸地面，維持3秒。</fontstyle></spanclass></p><p><spanclass><fontstyle>4級半吊扮鷹針對腹部腩肉  &#13;<br> 同樣針對下半身，但這個名為天鷹式的動作則需將整個人掛起，只用腹部支撐着身體，而雙手還要作十字式的手勢，少點瑜伽底子都難以完成。由於着力點落於腹部，可分解腹部脂肪外，還有助腸部的蠕動。&#13;<br> 點玩：背向牆壁，將繩索放於腹部。</fontstyle></spanclass></p><p><spanclass><fontstyle>5級倒吊蝴蝶全身收晒  &#13;<br> 超高難度的蝴蝶式，將整個人倒吊於繩索上，狀似倒立，由於動作太激，有助改善全身的關節柔韌度，收緊全身肌肉，加上此動作能增強血液循環，有助排毒。&#13;<br> 點玩：面向牆壁，將腰背固定於繩索上，雙腳向牆身一伸，以助凌空。</fontstyle></spanclass></p><p><spanclass><fontstyle>玩後心聲  </fontstyle></spanclass></p><p><spanclass><fontstyle>ModelVicki：幫助排毒  &#13;<br> 「啱啱試完一個鐘，覺得手臂同腰骨真係有啲痛痛哋，可能平日無乜運動，所以效果特別大。不過最搞笑係做天鷹式動作時，可能壓住個肚，真係覺得有便意，唔通真係Work？」</fontstyle></spanclass></p><p><spanclass><fontstyle>Gloria：激減20幾磅  &#13;<br> 「我呢半年都係玩塑繩同高溫瑜伽，減咗20幾磅，腰就減咗4吋，手臂、背脊Firm咗好多，初初玩時可能我啲脂肪好實、關節又硬，所以都幾辛苦，不過到玩多幾堂就覺得一啲都唔辛苦，愈玩愈上癮！」</fontstyle></spanclass></p><p><spanclass><fontstyle>邊度有得玩  &#13;<br> 凱撒會&#13;<br> 地址：灣仔軒尼詩道253-261號依時商業大廈地下至三樓&#13;<br> 電話：28023000&#13;<br> 費用：首堂優惠$88（只限非會員）；$1,500/10堂（每堂1小時，另送2堂任何一種瑜伽、或Facial、或水療服務。）</fontstyle></spanclass></p></body></html>