<html><header><meta charset="utf-8"><title>今日開倉：過千電器開倉<br>冷氣Hi-Fi半價賣</title></header><body><h1>今日開倉：過千電器開倉<br>冷氣Hi-Fi半價賣</h1><p>若然家中有電器已到風燭殘年之時，就要把握這個開倉良機，趁平入定筍貨。由今日開始，中原電器就有過千件電器，統統以開倉價發售，家電、影音產品全部有齊。由最流行的DVD錄影機到媽咪啱用的雪櫃都有，用一半價錢就可以換埋部冷氣，絕對係以超平價抵擋熱浪。&#13;<br>&#13;<br>記者：張穎麟　攝影：蔡鴻雯&#13;<br>Model：Crystal</p><p><spanclass><fontstyle>影音部  </fontstyle></spanclass></p><p><spanclass><fontstyle>齊料Hi-Fi&#13;<br> 睡房玩齊多媒體  &#13;<br> 型號：AtecsDAV-900S&#13;<br> 尺寸：495×275×275mm&#13;<br> 呢部DVD微型Hi-Fi，既可播齊DVD、VCD、CD-R/W、MP3等多種格式，又有埋收音機同卡拉OK，最厲害竟然有埋順序掃描同dts、DolbyDigital解碼，啱晒想要多功能，又對質素有要求的用家。&#13;<br> 原價：$1,680&#13;<br> 開倉價：$880（100部）</fontstyle></spanclass></p><p><spanclass><fontstyle>全場儍瓜機　一律$380  &#13;<br> 雖則今時今日大家都對數碼相機趨之若鶩，但論沖曬後的質素，就唔係部部都可以靚過菲林相機。所以今次就找來30部儍瓜機開倉發售，牌子有齊Rollei、Pentax、Olympus、Nikon同Minolta，部部都系出名門。原價由$1,180-$1,880不等，開倉價只需$380，貨量有成30部。</fontstyle></spanclass></p><p><spanclass><fontstyle>靚鏡頭　RolleiHFT  &#13;<br> 呢部RolleiPrego140，選用的鏡頭是RolleiVarioApogonHFT，無論在還原度同細緻度上都拍得住Leica、CarlZeiss鏡頭。再加上38-140mm的變焦功能，啱晒想影靚相的家庭使用。&#13;<br> 原價：$1,680&#13;<br> 開倉價：$380</fontstyle></spanclass></p><p><spanclass><fontstyle>DVD錄影機　抵過錄帶  &#13;<br> 型號：ROWADVDR311&#13;<br> 尺寸：430×343×85mm&#13;<br> 呢部機用上飛利浦機身，除了可錄制DVD+R/RW的格式外，亦可播放DVD-R、DVD、CD、MP3等多種格式。再加上Nicam同IEEE1394，方便錄電視節目之餘，更可以接駁攝錄機，功能齊備，比SVHS的錄影機更抵用。&#13;<br> 原價：$2,998&#13;<br> 開倉價：$1,880（50部）</fontstyle></spanclass></p><p><spanclass><fontstyle>去到邊睇到邊  &#13;<br> 型號：AtecsV683P&#13;<br> 尺寸：136×131×17.5mm&#13;<br> MP3機大行其道之後，手提CD機的空間可謂愈來愈細。所以Atecs的V683P，除了可播放CD-R/W同MP3之外，更可以播埋VCD，即係話無論去到邊都可以欣賞好戲。呢部機更備有80秒防震，就算搭巴士或行街都唔怕跳線。&#13;<br> 原價：$699&#13;<br> 開倉價：$299（80部）</fontstyle></spanclass></p><p><spanclass><fontstyle>最強型號電視機&#13;<br> 50部任你掃  &#13;<br> 型號：日立C29-F500DR&#13;<br> 尺寸：768×556×491mm&#13;<br> 日立的旗艦型號29吋電視機，雖然𠵱家興LCD同Plasma，但論睇電視節目的質素，還是及不上呢部膽機。色溫控制加上超平面顯像管內的濾色器，令畫面顏色層次更加明顯，紅、藍兩色更沒有偏色情況。再加上，3線數碼梳型濾波器將訊號干擾減到最低，接收電視節目無懈可擊。&#13;<br> 原價：$5,590&#13;<br> 開倉價：$4,180（50部）（包送貨）</fontstyle></spanclass></p><p><spanclass><fontstyle>名門後代　音響依舊震撼  &#13;<br> 型號：東芝29JZ5SH&#13;<br> 尺寸：782×585×498mm&#13;<br> 想揀音響震撼的電視機，電視機系列中最長青的東芝火箭炮當然係不二之選。除Nicam外，不得不提它的Boba聲箱喇叭音響系統，除可輸出20W的強勁輸出外，更可營造出更震撼的環繞音場效果。&#13;<br> 原價：$5,080&#13;<br> 開倉價：$3,580（50部）（包送貨）</fontstyle></spanclass></p><p><spanclass><fontstyle>家電部&#13;<br> 珍寶內涵冷氣機  &#13;<br> 型號：富士RK-7CN&#13;<br> 尺寸：460×350×542mm&#13;<br> 今時今日的MP3、Plasma流行OEM，其實十幾年前的冷氣機都流行這種玩意。好似呢部日本富士冷氣，都係由珍寶幫佢OEM，質素絕對毋庸置疑。7,000BTU/h、3/4匹冷量，除了10級冷度外，更有高、中、低3種風扇速度。&#13;<br> 原價：$2,080&#13;<br> 開倉價：$1,080（50部）（包送貨）</fontstyle></spanclass></p><p><spanclass><fontstyle>享受涼風兼殺菌  &#13;<br> 型號：ankiSK-808&#13;<br> 尺寸：320×260×660mm&#13;<br> 想享受涼風又想呼吸新鮮空氣，呢部anki冷風機就啱晒。佢有負離子殺菌功能，而且又有可獨立清洗的塵網，可將清潔功能維持在最高狀態。值得一提係佢除咗有左右、自動同上下定向送風外，更在上蓋加設裝冰容器，加強製冷讓你享受更凍涼風對抗高溫。&#13;<br> 原價：$1,380&#13;<br> 開倉價：$799（50部）（包送貨）</fontstyle></spanclass></p><p><spanclass><fontstyle>環保雪櫃  &#13;<br> 型號：樂聲NR-B13D1&#13;<br> 尺寸：460×512×1,284mm&#13;<br> 100%不使用氯氟化碳的雙門雪櫃，可以為保護臭氧層出一分力。雖然呢部雪櫃有126公升容量，但都有2級能源標籤，可算是慳電之選。再加上，它的蔬果保鮮格，能將濕度維持在最接近新鮮蔬果的狀態，令食物更鮮味，夠晒實用。&#13;<br> 原價：$2,298&#13;<br> 開倉價：$1,598（50部）（包送貨）</fontstyle></spanclass></p><p><spanclass><fontstyle>中原電器開倉  &#13;<br> 開倉日期：即日起至8月15日&#13;<br> 地址：旺角西洋菜南街65號地下&#13;<br> 時間：早上11:00至晚上10:00&#13;<br> 電話：23976768&#13;<br> 備註：全部行貨，跟代理保養。&#13;<br> ＊只收現金及EPS</fontstyle></spanclass></p></body></html>