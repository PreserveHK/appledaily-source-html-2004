<html><header><meta charset="utf-8"><title>四年一次嘅約會 - 林子揚</title></header><body><h1>四年一次嘅約會 - 林子揚</h1><p>其中一樣筆者最喜愛做的工作，就是製作一些有趣得意的電話接駁鈴聲，一手包辦創作、錄音及音樂，完成了就放出街，跟着看看有幾多人選擇下載，成績是好是壞，實牙實齒，一眼見晒，頗有成功感。甚麼是電話接駁鈴聲？即當你打電話給朋友，等待朋友來接聽電話時的那些鈴聲。對，現在那些鈴聲是可以轉變為歌曲、純音樂、不同地方的鈴聲、對答等等，即是基本上任何你想得出的內容也可以放進去。當然，最後的「出街權」是在於電話服務供應商，他們話出得就出得，唔出得就唔出得。</p><p>以下是其中一個下載率很高的（誇張朗誦腔）：「愛情……作者……機主。愛情就有如你打電話給我，你等了很久，我還是沒有來接聽你的電話，你等了又等，等了又等，我總是還沒有出現，愛情，就有如機主那麼可惡，有時亦那麼可愛啊！」&#13;<br> 估不到有少少政治味道的也能在大台上出現，證明香港應該還有言論自由：「你想同機主溝通啊？咁就要聽其言觀其行嘞。吓？要做啲乜嘢？你心知肚明啦！……你都等咗咁耐囉，如果你真係想同機主溝通嘅話，咁不如等埋呢幾秒鐘啦，你要退一步畀啲誠意我哋睇睇好喎。」&#13;<br> 剛剛做好了幾個有關立法會選舉的，不知道是否能見天日，不過這倒是一個直接叫朋友記得去投票而又不失禮的方法，好似叫人年年驗身：「四年一次嘅約會，每個人都應該去，唔好以為唔關你事，到你發現關你事嘅時候，可能已經太遲嘞。其實我哋去呢個約會係好簡單嘅，絕對唔會有尷尬，亦唔會有人迫你做一啲你唔想做嘅事。請大家珍惜呢個約會。」</p></body></html>