<html><header><meta charset="utf-8"><title>煲碟王：<br>《大魚奇緣》吹水老爸現實童話</title></header><body><h1>煲碟王：<br>《大魚奇緣》吹水老爸現實童話</h1><p>好耐冇睇過一套咁感動人心嘅電影！筆者所講是怪雞導演添布頓嘅《大魚奇緣》；添係邊位？話佢係《幻海奇緣》鉸剪手同《怪誕城之夜》創製Jack嘅幕後「黑」手，相信無人不識吧！對上睇佢01年套《猿人爭霸戰》，商業味有餘，趣怪荒誕味不足，重以為佢連點點幽默都不再。以兩年時間拍竣嘅《大魚奇緣》，將一個吹水阿爸，化身現實中的童話，睇得人流出淚來！&#13;<br>&#13;<br>記者：朱崇德</p><p><br> &#13;<br> 故事源自美國名小說家DanielWallace的《BigFish:ANovelofMythicProportions》（1999），先後已三次再版，但一樣咁好賣；取材來自作者和其老爸的故事，睇落份外真摯感人。</p><p><spanclass><fontstyle>吹水奇談父子反目  &#13;<br> 開首發生在50年代最美好時刻的美國艾許鎮，主角是一個「吹水」老爸──布魯；由出生一刻，猶如炮彈一般飛出母親之體外，已注定其傳奇一生；兒子威爾年幼時是他的首席聽眾，但年長後則對老爸的「吹水」奇談極度反感，而且更成為了父子間反目的導火線，更釀成大家3年互不瞅睬。&#13;<br> 好景不常，年邁的老爸突然患了癌症，再將兩人拉在一起，威爾對老父的「吹水」奇談逐漸有着新的理解，翻查老爸年輕時的物事，竟發現奇談中的主人翁，竟然真有其人，究竟「吹水」奇談是耶、非耶呢？</fontstyle></spanclass></p><p><br> &#13;<br> <spanclass><fontstyle>魔幻奇遇Sell親情  &#13;<br> 睇添氏的電影，好容易令人聯想到《幻海奇緣》、《蝙蝠俠》的黑色詭異氣氛；不過今次《大》同以往嘅電影好唔同，趣怪抵死有餘，但完全冇一種沉鬱壓迫嘅感覺。從老父口中憶述的「吹水」片段，猶如段段帶有魔幻色彩的童話故事；如能參透其中，可能會發掘出父親教導兒子，要勇敢、自信和以行動解決問題，真係有種迪士尼嘅親情Feel。</fontstyle></spanclass></p><p>邪眼女巫&#13;<br> ■佢話年幼時，曾遇過鑲了水晶眼的女巫，令他參透了自己和身邊朋友的生死。</p><p><br> &#13;<br> <spanclass><fontstyle>父子心結值得反思  &#13;<br> 講心嗰句，真係好耐冇睇過天方夜譚式嘅電影嘞！看畢全劇真係有一種好清新感覺。一段父子間的問題，看似結構簡單，但從中可能看到自己與親人的影子；父親已經年紀老邁，對年輕時代的GoodOldDay，可能時常會掛在口邊誇誇而談，因為佢唔似得做「仔」嘅，可以放眼前看，「相信更好的正在前面！」俗語有云無仇不成父子，可算是《大》的寫照，但所謂的「仇」，當中有恨還是互不體諒呢？有人話全套劇天馬行空，「吹水式」童話故事，佔了全戲內容十之八九（有人甚至話失控），到最尾作結，劇情才串連起來，才知全劇的所以云。不過父子間的關係不也是這樣嗎？年年月月累積的心結，在毫無徵兆下，突然眼前靈光一閃，就解開了！《大》的確係一套好值得大家反思嘅電影，最怕看者自己心有鬼，包你喊得死去活來！</fontstyle></spanclass></p><p><br> &#13;<br> <spanclass><fontstyle>必睇Bonus：隱藏片段大公開  &#13;<br> 導演評述、預告片，基本都完全收齊，可惜Bonus部份完全冇中文字幕，真係有啲不太UserFriendly。另外，原來本片是隱藏有特別收錄片段，方法是在主選單，向上選擇一頂帽，當它出現星星圖案再按Enter，就會出現一段夢幻小鎮──豐都鎮，煞科放煙花片段。</fontstyle></spanclass></p></body></html>