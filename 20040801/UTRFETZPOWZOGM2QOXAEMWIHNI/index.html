<html><header><meta charset="utf-8"><title>被指阻止闖荷李活致決裂<br>鍾再思：楊紫瓊嘅靈魂唔係我控制</title></header><body><h1>被指阻止闖荷李活致決裂<br>鍾再思：楊紫瓊嘅靈魂唔係我控制</h1><p>有報道指楊紫瓊和鍾再思決裂，鍾再思否定以上消息，而令他最介意的，是報道還指他三年來一直阻止楊紫瓊拍荷李活片，他說：「楊紫瓊嘅靈魂，唔係控制喺我鍾再思手上！」</p><p>昨日有台灣傳媒報道，指楊紫瓊和鍾再思徹底決裂，而兩人合組的神話電影製作公司瓦解，電影《花木蘭》亦由章子怡頂替楊紫瓊，更說近三年來，一直有荷李活片找楊紫瓊拍，卻被鍾再思推卻，所以華人女星第一把交椅亦拱手讓了給章子怡，現時兩人分手，楊紫瓊再闖荷李活，接拍史提芬史匹堡監製的《藝伎回憶錄》。<br> &#13;<br> <spanclass>選角對事不對人 &#13;<br> 對於以上傳言，身在上海的鍾再思昨日在電話中說：「私人事我以前唔講，𠵱家亦唔會講，所以分手傳聞我唔評論。我只可以話，楊紫瓊以前係我工作夥伴，𠵱家仍然係，神話到𠵱家仍然存在，所以公司瓦解嘅傳聞不攻自破。」&#13;<br> 鍾再思續說：「我非常欣賞章子怡嘅才華，但係暫時完全冇聯絡過，楊紫瓊係套戲嘅監製一定唔會變，至於佢係咪做女主角，我哋兩個都會對事不對人去決定，但係開拍呢個角色，正常人都會第一時間諗起楊紫瓊。」&#13;<br> 令鍾再思最介意的，是報道指他阻止楊紫瓊拍荷李活片，他說：「咁多年冇一個人可以阻止楊紫瓊做佢想做嘅嘢，包括我，我亦冇咁做，我哋互相尊重，亦都欣賞對方有自己嘅思想，楊紫瓊嘅靈魂，唔係控制喺我鍾再思手上。佢未識我時已經好成功，但我哋創立公司，佢唔想掛個名，樣樣嘢落手落腳，我哋兩個都付出咗好多時間同精神喺呢間公司。」&#13;<br> 鍾再思續說：「至於話電影《天脈傳奇》同《飛鷹》票房唔理想，我哋已經盡咗力，唔會覺得有任何羞澀。呢篇台灣報道完全冇向我哋兩個當事人求證，手法好另類，喺精神上對我好唔公平。」<br> &#13;<br> <spanclass>製內地電視節目 &#13;<br> 神話附屬的內地公司和環球唱片合作，現時在上海製作電視節目《萊卡我型我Show》，類似美國的《一夜成名》，鍾再思表示覺得內地電視發展潛力無限，所以公司除了開戲外，亦會花多些時間在電視製作上。&#13;<br> 採訪：張止寒</spanclass></spanclass></p></body></html>