<html><header><meta charset="utf-8"><title>林嘉欣情人節迫人買碟</title></header><body><h1>林嘉欣情人節迫人買碟</h1><p>林嘉欣昨日到港台接受《娛樂滿天星》訪問，她笑言在情人節前夕要大派禮物，所以她特別帶了一部寶麗來相機到各電台，計劃跟所有DJ合照留念，並送給他們作情人節禮物。&#13;<br> <br> <spanclass>衝入卡拉OK &#13;<br> 至於今日情人節，林嘉欣表示已為自己安排了緊密的行程，她說：「我首先會同一班歌迷聚會，我重會着裙出席，其實我一向都唔鍾意着裙，因為我會好唔自然，着裙又要扮斯文，而且我重諗住衝入去卡拉OK叫人買我隻碟，着裙其實真係好唔方便。」&#13;<br> 而歌迷聚會後，林嘉欣相約了一名女性友人往聽演唱會。對於近日有報道指林嘉欣與一名女助手拍拖，她說：「報道真係好無聊，搞到個女助手話我搞到佢冇market，重有好多朋友叫我唔好搵佢哋，唔好搞到我冇晒朋友啦！冇朋友會好寂寞。」&#13;<br> 採訪、攝影：駱華齡</spanclass></p></body></html>