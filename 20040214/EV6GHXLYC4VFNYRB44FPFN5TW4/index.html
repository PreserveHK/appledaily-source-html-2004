<html><header><meta charset="utf-8"><title>新車速報：<br>愛快GTV新裝辣得多</title></header><body><h1>新車速報：<br>愛快GTV新裝辣得多</h1><p>意大利愛快汽車銳意變革，早前全線車系皆已換上全新面貌，予人兼具革新及跑車嘅剛陽味；當中，屬雙門轎跑車嘅新版GTV，早前已運抵香港，並會於今日咁特別嘅情人節與車迷見面。新車改用一台3.2公升V6偈，輸出澎湃有勁之餘，配一套6前速手波，加速感更教人印象深刻呢！&#13;<br>記者、攝影：陳偉林&#13;<br>ImageGirl：Cody</p><p>在一眾意大利愛快車系中，除有高性能嘅147及156GTA新版外，向來走雙門轎跑車路線嘅GTV型號，亦不乏捧場客支持呢！</p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>Facelifted新版外形見跑意  &#13;<br> 而屬Facelifted新版嘅愛快GTV，改換上全新倒三角嘅鬼面罩，重有時款一體式泵把連氣霸組合，給人頗有神氣富剛勁感外，四輪17吋跑車合金胎軨配搭，還予人跑意盎然又出眾之感㗎！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>全新座艙鋪排倍愜意  &#13;<br> 講到車廂鋪排，前後四張高級真皮座椅，剪裁貼身又富承托力，而全新後排設計加上獨立頭枕配搭，置身其中亦見舒適感。再者，除電窗、電鏡外，還有高級音響連恒溫冷氣；而響有簇新銀白面板裝飾作配襯嘅中控台上，更置有三個獨立小圓表，完全凸顯出一份跑車個性。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>3.2V6偈輸出強勁  &#13;<br> 新車唔單止內外有改動，就連動力心臟亦換裝上一台3.2公升V6偈，性能有大躍進之餘，匹配埋6前速手波，CloseRatio設計令轉檔緊湊加速感強，而高速走彎時，多套電子主動式系統，配合埋四輪碟煞、ABS連EBD裝置，制動表現可變得強而有勁㖭！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>記者評語：性能表現強而有勁  &#13;<br> 新版除造型時尚富個性外，改用一台3.2公升V6偈，匹配6前速手波，起跑加速表現強而有勁，完全顯現出富拉丁氣息嘅跑車特性。&#13;<br> &#13;<br> <spanclass><fontstyle>Cody評語：樣靚設備又齊全  &#13;<br> 部車外形帥氣十足，好有跑車一派剛勁魅力，車廂兩排高級皮椅，乘坐貼身又見空間不俗，加上出眾音響及恒溫冷氣裝置，享受愜意。</fontstyle></spanclass></fontstyle></spanclass></p><p><spanclass><fontstyle>愛快GTV3.2規格  &#13;<br> 引擎：3179ccV6DOHC&#13;<br> 馬力：240ps/6200rpm&#13;<br> 扭力：29.4kgm/4800rpm&#13;<br> 傳動：6前速手波，後輪驅動&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：225/45ZR17GoodyearEagleF1&#13;<br> 尺碼：4295×1780×1320mm&#13;<br> 軸距：2540mm；車重：1420kg&#13;<br> 極速：255km/h&#13;<br> 平均耗油：13.2L/100km&#13;<br> 新車售價：約港幣40萬&#13;<br> 車輛提供：嘉輪汽車（28778788）</fontstyle></spanclass></p></body></html>