<html><header><meta charset="utf-8"><title>馮仁昭四圍超：<br>馬田史高西斯夥畢彼待炮製西式《無間道》　強！</title></header><body><h1>馮仁昭四圍超：<br>馬田史高西斯夥畢彼待炮製西式《無間道》　強！</h1><p>由劉德華、梁朝偉、黃秋生及曾志偉四大影帝合演嘅《無間道》，上年年頭俾美國華納電影公司以一千四百萬港元購入版權重拍，荷李活型男畢彼特（BradPitt），重親口認過會主演同做監製。<br> &#13;<br> <spanclass>咁啱冇戲喺手 &#13;<br> 噚日英國著名電影雜誌《Empire》報道，五度提名奧斯卡「最佳導演」嘅荷李活名導馬田史高西斯（MartinScorsese），原來喺近日開晒口話好想執導呢套《無間道》嘅荷李活版，今次香港電影真係威到盡。&#13;<br> 曾經執導過《狂牛》、《紐約雲風》嘅馬田史高西斯，啱啱完成咗佢手頭上拍咗年幾嘅電影《TheAviator》，現正物色緊新片題材。咁啱佢對《無間道》有興趣，所以好想執導，因為佢𠵱家冇戲喺手，所以佢鍾意幾時開拍《無間道》都可以。《Empire》雜誌亦都話，馬田史高西斯同畢彼特呢對配搭，令人流口水。而傳言之中，畢彼特會做劉德華個角色，唔知梁朝偉個角色，馬田又有乜心水？</spanclass></p><p><spanclass>小潘潘叫彭丹去死 &#13;<br> 黃任中去世之後，佢個契女小潘潘日前公開叫彭丹歸還家傳之寶披肩，但彭丹話一早已經還咗，重話有時間都會去台灣送老友最後一程。小潘潘估唔到對方竟然話還咗，明知喪家唔歡迎佢，重話要去送別，小潘潘話：「如果她真的這麼想來，好啊，那叫她直接去天上找黃任中，這樣最快。」咁即係叫佢去死！<br> &#13;<br> <spanclass>Sammi籲情侶浪漫熱吻 &#13;<br> 鄭秀文（Sammi）擔任水凝持久唇膏代言人，原本噚日要出席嗰個品牌嘅發布會，但因為Sammi哮喘病復發，所以臨時唔去得，不過Sammi仍然呼籲大家情人節記得出席喺時代廣場舉辦嘅活動，Sammi話現場用咗幾千支粉紅色玫瑰花鋪咗個巨型嘅心形布景，佢重呼籲所有情侶記得喺度熱吻，留低個美好回憶。<br> &#13;<br> <spanclass>毛亞敏偕男伴老街觀光 &#13;<br> 毛亞敏日前同一名中年男子喺上海老街觀光，不過嗰名中年男子發現有人影相時，就即刻向後退，之後重同毛亞敏轉身即刻離開。根據一啲喺嗰區做嘢嘅食店員工表示，毛亞敏嗰日身穿綠色裙，的而且確同一名中年男子一齊。計馮仁昭話，兩個人四圍去旅行都唔係啲乜嘢啫，如果私私縮縮咁俾人影到咪重惹人揣測？</spanclass></spanclass></spanclass></p></body></html>