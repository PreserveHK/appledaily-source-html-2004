<html><header><meta charset="utf-8"><title>寸查小欣死人炒魷乜都關佢事<br>梁思浩：理吓自己老公好過！</title></header><body><h1>寸查小欣死人炒魷乜都關佢事<br>梁思浩：理吓自己老公好過！</h1><p>查小欣日前就梁思浩遭無綫放棄而召開記者會事件，發表了「公司冇話請你一生一世」言論，惹來梁思浩不滿，直指查小欣落井下石，更暗寸查小欣夫婿李學斌早年與女公關拖手出街之事，他說：「佢理吓自己老公好過啦！」</p><p>梁思浩日前因為不獲無綫續約而召開記者會，力數無綫無情無義；然而，商台節目《茶煲裏的查篤撑》主持查小欣，繼前日在節目中表示「公司請你嗰陣冇話明請你一生一世」之後，昨日她又在節目中發表意見說：「唔明點解梁思浩咁恨（着緊）呢份工，TVB又唔係畀三千萬一年，只係畀三千蚊一年之嘛！TVB裁咗七十人，咁係咪個個都要開記者會？其實𠵱家咁咪重開心，TVB唔綁住你，可以另闖新世界啦！」&#13;<br> <br> <spanclass>「擺明落井下石」 &#13;<br> 查小欣的言論，令到梁思浩不滿，昨日他在電話中說：「查小欣咁講根本係落井下石，佢咁講唔單止係針對我，而係針對所有俾TVB炒嘅員工，所有被炒嘅打工仔。佢成日講到自己好似人民英雄咁，但竟然會講埋啲咁嘅說話，我係有啲嬲，相信所有俾老闆炒嘅人都會唔開心。死人又關佢事，炒魷魚又關佢事，唔該佢理吓自己老公好過！」此言似在暗寸查小欣夫婿李學斌早年與夜總會女公關拖手出街一事。&#13;<br> <br> <spanclass>「對TVB有感情」 &#13;<br> 此外，昨日梁思浩返港台主持《瘋Show快活人》，對於查小欣指不明他何以對TVB工作如此着緊時，梁思浩即反駁說：「我喺TVB出身，對TVB好有感情，唔係吓吓講錢，我諗查小欣佢冇試過打一份好長嘅工先至咁講，可能係佢唔同人講感情啦，我想同決定炒我以及對我落井下石嘅人講句：『好容易他朝君體也相同！』星期一我會交番個員工證畀TVB，為支持TVB職員協會嘅黑衣行動，到時我都會着黑衫。」&#13;<br> 對於梁思浩的指摘，查小欣昨日說：「我只係評論一個事實，自己係打工仔，好明白合久必分嘅道理，我講嘅係一個感受，如果有人要對號入座，咁無聊嘅人身攻擊我係唔回應。」&#13;<br> 採訪、攝影：戴彩煥、駱華齡</spanclass></spanclass></p></body></html>