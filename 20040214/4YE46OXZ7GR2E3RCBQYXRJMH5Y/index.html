<html><header><meta charset="utf-8"><title>英影迷選靚鼻　有乜標準？<br>奧蘭多鷹鼻勾魂撼扁碧咸</title></header><body><h1>英影迷選靚鼻　有乜標準？<br>奧蘭多鷹鼻勾魂撼扁碧咸</h1><p>英國連鎖超級市場Waitrose，最近搞咗個靚鼻名人選舉，結果金像影后荷爾芭莉（HalleBerry）同埋《魔戒》型男奧蘭多布魯（OrlandoBloom），雙雙被影迷選為擁有最靚鼻形嘅男女明星，不過呢個選舉有乜準則呢？我羅拉都答唔到。&#13;<br> 憑《魔戒》系列電影竄紅的奧蘭多今次就威盡，佢嘅古代扮相好受歡迎，連帶佢個微勾嘅鷹鼻都撼贏性感型男畢彼特（BradPitt）同碧咸（DavidBeckham），令人意外。&#13;<br> <br> <spanclass>豬膽鼻撼贏高鼻 &#13;<br> 至於女星方面，荷爾芭莉出咗名係靚女，雖然佢個豬膽鼻形點都唔係最標青嗰個，但居然擊敗排名二同三嘅KylieMinogue、妮歌潔曼（NicoleKidman）呢兩個有傳統高鼻嘅靚女。就連做調查間公司嘅發言人都話：「我哋真係唔知點解啲fans會揀呢啲名人！」&#13;<br> 另外，奧蘭多參演嘅《魔戒3》喺啱啱公布嘅Satum頒獎禮提名，獲得最佳魔幻電影等十三項提名。</spanclass></p></body></html>