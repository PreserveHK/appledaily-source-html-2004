<html><header><meta charset="utf-8"><title>新車速報：<br>新辣版ImprezaWRX車價不變</title></header><body><h1>新車速報：<br>新辣版ImprezaWRX車價不變</h1><p>喜歡ImprezaWRX的車迷，定必愛它辣得出面、辣得招搖。最近本港代理更加料炮製推出激辣版本。車頭巨型擾流、車身大包圍、巨型尾翼等已原廠跟車落齊，擺明車馬夠晒霸道，而最正係車價維持不變，唔使三十萬，已經可以辣到盡！&#13;<br>&#13;<br>記者：馬慶武　攝影：周旭文&#13;<br>Model：Shine（StarAsia）</p><p><spanclass><fontstyle>新車主起碼慳兩萬  &#13;<br> 喺街上見到嘅ImprezaWRX，差不多全部都已加裝線條跨張嘅大包圍及車尾巨型尾翼，可見買得WRX嘅車主，都鍾意將愛驅改到有咁辣得咁辣，有咁惡得咁惡。呢部2.0版本ImprezaWRX已經額外加裝價值超過兩萬蚊嘅原廠包圍、尾翼，而且更將四輪17吋合金軨噴成金色，唔使加錢改裝，一攞車就已經係一副STi落場格局，新車主真係可以慳番唔少。</fontstyle></spanclass></p><p><spanclass><fontstyle>跑味車廂代替豪裝  &#13;<br> 雖然車廂改動不多，只加裝上合金波棍頭及波棍座圍邊，着數程度不及車身包圍，但ImprezaWRX本身已擁有賽車桶座、MOMO四幅式軚環，整體跑味極濃，絕對能滿足嗜辣駕駛者。另外車頂亦配備天窗，後座亦設有手枕，加上尚算寬敞嘅車內空間，駕乘舒適度亦很高，裝設雖不算豪華，但亦絕不失禮。&#13;<br> &#13;<br> <spanclass><fontstyle>強項：彎路上落斜  &#13;<br> 雖然呢部並唔係頂級STi版，但一台1994cc水平對向引擎，最大馬力輸出也達225匹，加上配備渦輪增壓系統，起步及加速力仍相當強猛。恒式四驅配合五前速手波波箱，提供極佳操控性及玩樂趣味，加上遁迹性強，喺多彎多上落斜嘅山路飛馳，定必係WRX嘅強項。&#13;<br> &#13;<br> <spanclass><fontstyle>★5大辣味新裝  </fontstyle></spanclass></fontstyle></spanclass></fontstyle></spanclass></p><p><br> &#13;<br> <spanclass><fontstyle>★其他典型惡樣  </fontstyle></spanclass></p><p><br> &#13;<br> <spanclass><fontstyle>★內櫳實而不華  </fontstyle></spanclass></p><p><spanclass><fontstyle>SubaruImprezaWRX2.0Profile  &#13;<br> 引擎：1994cc水平對向四汽缸DOHCTurbo&#13;<br> 馬力：225ps/5600rpm&#13;<br> 扭力：30.6kgm/4000rpm&#13;<br> 傳動：5前速手波，恒式四驅&#13;<br> 懸掛：（前）柱式獨立（後）柱式獨立&#13;<br> 制動：（前）透氣碟（後）透氣碟（ABS）&#13;<br> 輪胎：215/45ZR17&#13;<br> 尺碼：4415×1740×1440mm&#13;<br> 軸距：2525mm&#13;<br> 車重：1370kg&#13;<br> 車輛提供：MotorImage（HK）（25112727）</fontstyle></spanclass></p></body></html>