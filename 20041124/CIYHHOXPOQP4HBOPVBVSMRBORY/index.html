<html><header><meta charset="utf-8"><title>　　陝西省招商香港人學嘢喇 - 李八方</title></header><body><h1>　　陝西省招商香港人學嘢喇 - 李八方</h1><p>陝西省今日起一連三日喺會展新翼舉行招商活動，為咗增加吸引力，大會特別安排喺最近兩年先新鮮出土嘅古代文物，供市民觀賞。陝西省副省長趙德全噚日喺記者會上話，呢批文物有二千年歷史，遍及周、秦、漢、唐朝，共有一百三十五件，係中國近年重點發現十大文物之一，有啲重只喺北京展示過。&#13;<br> 自從簽咗CEPA，來港嘅招商活動特別頻繁，今年就總共接待咗二十多個省市招商團，單係今個月已有黑龍江省、遼寧省、海南省同陝西省四個咁多。&#13;<br> 趙德全都覺得，過多招商項目令港商吃不消，佢強調，陝西省會務實處事，畀多啲時間商家傾生意，一啲一早傾好、形式上嘅簽約儀式盡量少做，更加唔會設定簽約金額指標。&#13;<br> 陝西都知要務實，特區呢就……&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>