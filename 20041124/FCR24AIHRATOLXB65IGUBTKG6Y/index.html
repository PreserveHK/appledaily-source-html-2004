<html><header><meta charset="utf-8"><title>鍵盤變身「手」寫板A668手指寫中文</title></header><body><h1>鍵盤變身「手」寫板A668手指寫中文</h1><p>中文輸入法，一向都係各大手機廠商重要研究課題，雖已有九方、拼音、筆畫等輸入法，甚至內置小型手寫板，不過前者要逐筆逐筆入，後者又要拎支筆出嚟，的確唔係咁方便。而Motorola新機A668，就破天荒將「數字鍵盤」變成手寫板，甚至比一般手寫板更優勝，因為連筆都可以慳番，只要用隻手指，就可以玩手寫輸入法！&#13;<br>&#13;<br>記者、攝影：劉耀祥　ImageGirl：Samantha	</p><p><spanclass><fontstyle>Profile  &#13;<br> 制式：GSM900/18001900MHz三頻&#13;<br> 顯示器：（外）6萬5色/96×64像素/CSTN&#13;<br> （內）26萬色/128×160像素/TFT&#13;<br> 鏡頭：123萬像素/8倍數碼變焦&#13;<br> 功能：64和弦、拍片、JAVA、MMS&#13;<br> 備用時間：110-210小時&#13;<br> 通話時間：164-492分鐘&#13;<br> 體積：92.35×44.65×23.8mm&#13;<br> 重量：89.5g&#13;<br> &#13;<br> <b> MotorolaHK</b> &#13;<br> 查詢電話：25063888</fontstyle></spanclass></p><p>以手機輸入中文字的普遍性，香港似乎不及內地及台灣，就算用Touch芒，似乎拎支筆出嚟都唔係咁想。據調查顯示，當中尤其以女性用家對手寫輸入中文較為抗拒，所以Motorola積極研發新一代手機輸入中文系統，以輕觸式鍵盤做埋手寫板，而A668更係全球首部配備此功能之手機！</p><p><spanclass><fontstyle>輕觸手指感應輸入  &#13;<br> 喺個鍵盤上面畫吓畫吓就可以輸入中文字，聽落似乎匪夷所思，不過玩完A668之後，就絕對覺得唔係天方夜譚。&#13;<br> 被Motorola稱為「手指感應輸入」嘅全新輸入系統，原理其實就同大家搭電梯嗰種輕觸式設計類似，只要啟動「手指感應輸入」之後，用家就可以於數字鍵盤上直接用手指寫中文，當書寫時螢幕同時顯示筆迹，唔使用筆唔使逐筆劃輸入，論創意同方便度，的確係現時最就手嘅中文輸入方法。</fontstyle></spanclass></p><p><br> &#13;<br> <spanclass><fontstyle>自學系統愈寫愈準  &#13;<br> 而大家最關心嘅，當然係認字準確度，筆者特別試打數個筆劃較多嘅中文字，例如「蘋」、「蘇」及「鍵」字等，命中率雖然唔講得百分百，不過都相當高，一般中文字都可以「一擊即中」。但使用時要留意嘅係，由於寫的時候螢幕會同時出現筆迹，筆迹可能會非常難睇，之但係用家可以毋須理會，繼續「你有你手寫、佢有佢難睇」，因為都一樣可以正確顯示到你想要嘅字。最後一提，系統具有學習功能，會學習用家嘅寫字習慣，即係話會愈寫愈準！</fontstyle></spanclass></p><p><br> &#13;<br> <spanclass><fontstyle>123萬像素64和弦  &#13;<br> A668除勁玩手指之外，對其他部位亦都照顧有加，唔係講你身體其他部份，只係講部機啫！&#13;<br> 內置123萬像素鏡頭，正式報名加入百萬大軍，玩意上唔單止玩相框、加小圖案，以及特別效果，重玩埋駁相功能，影完上半部再影下半部，或者先影左半部，再影右半部都完全冇問題，極有數碼相機Feel！&#13;<br> 而聲效方面則有64和弦，機背則有大大個喇叭，64和弦都一樣聲大夾響，不過記憶體方面只有8MB，相當之少，所以Motorola最耍家嘅MP3鈴聲就欠奉，之但係抵讚嘅就係加入響震同步，唔會震完一輪先有聲聽。</fontstyle></spanclass></p><p><br> &#13;<br> <spanclass><fontstyle>百萬像素摺畀你  &#13;<br> 百萬像素影相手機已成新一代戰場，不論直身機定摺機，市場上都供應充足，今日就捉晒一大堆摺機，等你慢慢揀個夠！</fontstyle></spanclass></p><p><br> &#13;<br> <b> 查詢：</b> &#13;<br> （a）TopluxHK（25629106）&#13;<br> （b）全新世界（27872282）&#13;<br> （c）菱科傳訊（21099998）</p></body></html>