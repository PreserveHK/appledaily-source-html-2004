<html><header><meta charset="utf-8"><title>指堂兄名草有主插針唔入<br>蔡志明千金封江芷妮後路</title></header><body><h1>指堂兄名草有主插針唔入<br>蔡志明千金封江芷妮後路</h1><p>蔡志明前晚一家四口出席旗下公司餐舞會，其緋聞女友陳妙瑛亦有赴會。蔡志明另一緋聞女友江芷妮早前公開表白心儀蔡的姪兒Gary，蔡的女兒蔡加敏前晚透露Gary已有穩定女友，直指江芷妮「絕對冇機會」。</p><p>玩具大王蔡志明旗下的旭日國際前晚在灣仔會展，舉行周年餐舞會，請來3T的Yumiko、Mandy和Maggie、張偉文及瑪利亞唱歌助興，張慧儀則與舞蹈老師表演BallroomDance。&#13;<br> 主人家蔡志明與太太、女兒加敏、加怡一家四口於七時多到場，而蔡志明的緋聞女友陳妙瑛亦有到場，穿上Moschino的她一如往常，在蔡志明夫婦入場後十五分鐘到達，並由幾名女友簇擁進場，沒有停下來接受訪問。&#13;<br> <br> <spanclass>「絕對冇機會」 &#13;<br> 蔡志明另一緋聞女友江芷妮早前接受訪問時，公開透露心儀蔡志明姪兒Gary。前晚，蔡加敏被問到此事，一盆冷水直潑江芷妮，蔡加敏說：「絕對冇機會啦，因為Gary已經有一個拍拖好耐、喺美國識嘅女朋友，感情好穩定。」&#13;<br> 提到自己，蔡加敏則一臉甜蜜直認有新戀情，她說：「我係有拍拖，只係啱啱開始，係工作上認識嘅，佢都係做玩具生意，我自己比較鍾意生意人，成熟穩重型。」&#13;<br> <br> <spanclass>雙方見過家長 &#13;<br> 蔡加敏表示父親蔡志明亦見過其男友，她說：「爹哋反應都話ＯＫ，我都見過佢父母，不過冇咁快結婚住，𠵱家都係事業行先。」而向華強夫婦、楊受成夫婦和施綺蓮等均有出席晚會。&#13;<br> 採訪：JessicaNgan&#13;<br> 攝影：ChanKwingWai</spanclass></spanclass></p></body></html>