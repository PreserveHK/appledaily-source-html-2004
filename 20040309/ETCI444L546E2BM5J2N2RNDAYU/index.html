<html><header><meta charset="utf-8"><title>今期「最愛國」之作科健K519手寫輸入</title></header><body><h1>今期「最愛國」之作科健K519手寫輸入</h1><p>「愛國」之聲響徹全城，唔單止人要愛國，似乎連手機都要愛國，就好似科健呢部K519，傳統摺機外形，但係就加入觸控式屏幕，等一眾用家唔單止可以手寫輸入中文字，而且操作介面亦都可以以筆代手，絕對係為中國人度身訂做而設，果然認真愛國！今次水貨到港，唔通又係另一個愛國「護法」殺到？&#13;<br>記者：洪綠登&#13;<br>攝影：Nolly&#13;<br>ImageGirl：Kendy（CoolFactory）</p><p><spanclass><fontstyle>1.5"全彩觸控屏  &#13;<br> 輸入中文一向都是令各大手機廠商頭痛不已的課題，又要機身細，又要輸入法夠方便，就連Nokia都要特別為中國人市場設計6108及3108兩款手寫中文輸入機種。&#13;<br> 今次科健未有採用手寫板設計，改為採用成本較貴嘅觸控屏（約1.5"），用家唔單止輸入中文時可以手寫，就連整個操作，甚至內置遊戲都可以用筆操作，認真過癮。今次返貨嘅K519乃中國行貨，主要都以簡體中文為主，但係字庫內亦有繁體中文，所以手寫都可以寫出繁體中文字，不過就唔係個個都得。而觸控屏亦比較暗，寄望下一個版本會有改良。</fontstyle></spanclass></p><p><spanclass><fontstyle>韓機外形驚喜欠奉  &#13;<br> K519外形甚有濃厚韓風，「立」吓眼到都未必有太大印象，可以講比較悶嘅外形，好彩機身唔算大部，銀、黑兩色以國產手機嚟講，做工及質感都算係唔錯。而K519除主打其手寫輸入外，觸控式操作亦係其另一強項，實際試用時在操作上都頗流暢，「即點即開」效果都算合格。&#13;<br> 但係其他方面就較為平均，雖然未有內置影相鏡頭，不過亦一樣支援MMS，加上GPRS、WAP等，都可以足夠一般用家使用。而40和弦鈴聲亦都夠晒響，皆因機面亦都設有喇叭，就算閂埋部機都一樣夠大聲。</fontstyle></spanclass></p><p><b> Profile</b> &#13;<br> 制式：GSM900/1800雙頻&#13;<br> 顯示器：內芒為65,536色/TFT觸控式/128×160像素；外芒為單色/80×50像素&#13;<br> 功能：GPRS、MMS、40和弦、手寫輸入&#13;<br> 備用時間：50小時&#13;<br> 通話時間：120分鐘&#13;<br> 體積：85.5×45×22.5mm&#13;<br> 重量：84g&#13;<br> 查詢：21948820(星網科技)&#13;<br> $2,498</p><p><spanclass><fontstyle>參考手機  &#13;<br> 觸控式屏幕手機其實並非新鮮事，不過以往大多應用於PDA手機之上，於摺機上就的確較少有，但係想一嘗手寫輸入嘅用家，亦都可以考慮以下手機。</fontstyle></spanclass></p><p>&#13;<br> &#13;<br> （A）MoshiMoshi&#13;<br> 電話：23988884&#13;<br> &#13;<br> （B）星網科技　&#13;<br> 電話：21948820&#13;<br> &#13;<br> （C）T-One&#13;<br> 電話：26289090</p></body></html>