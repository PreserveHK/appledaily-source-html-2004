<html><header><meta charset="utf-8"><title>劉承俊逃避兵役揸槍扮型</title></header><body><h1>劉承俊逃避兵役揸槍扮型</h1><p>韓國偶像歌手劉承俊上年因為攞咗美國居留權後，唔肯喺韓國服兵役，重要即時飛咗去美國，搞到韓國政府終身禁止佢入境，事業等於玩完。最近網上流傳咗一張劉承俊喺美國洛杉磯槍會揸住支槍嘅生活相，即刻引起韓國fans好大迴響，有人話佢如果肯服兵役就唔使受譴責，有人又質疑佢咁鍾意揸槍但又唔肯當兵，點解重要喺美國扮晒假軍人喎！</p></body></html>