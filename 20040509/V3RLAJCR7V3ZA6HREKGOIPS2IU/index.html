<html><header><meta charset="utf-8"><title>超筍護膚品送畀靚媽媽</title></header><body><h1>超筍護膚品送畀靚媽媽</h1><p>今日母親節，除咗食飯、行街同睇戲，但竟然未買禮物？子女工作、學業忙碌，相信母親大人都唔會介意，但各位仔仔囡囡，飲完茶記得補飛。各大護膚名牌最後召集，特價產品及超筍贈品，沽清或送完即止，睇完本文，拖住媽咪去Shopping補番數又好、帶媽咪去揀多份母親節禮物又好，總之一字記之曰：「快！」。&#13;<br>&#13;<br>記者：梁珮瑜攝影：林栢鈞&#13;<br>模特兒：LillianLeung@StarzPeople　化妝：VivNg</p><p><spanclass><fontstyle>買護膚品或香氛送超筍禮品  &#13;<br> 真係有咁大隻蛤乸隨街跳，以下四大精選推介，買護膚品就送超值禮品，寶石、化妝袋或護膚療程等。不但可以孝敬媽媽，更可兩母女一齊分享，絕對想一得二，又食又拎咁滯！&#13;<br> &#13;<br> <spanclass><fontstyle>Caudalie送水晶寶石最豪  &#13;<br> 法國名牌Caudalie今勻母親節送大禮，買護膚品送寶石，夠晒高貴，媽咪必定冧到暈！凡於Beaute@Sogo的Caudalie專櫃，買任何產品即送招牌葡萄抗氧保濕噴水一支（原價$120/50ml）。而買任何產品滿$1,500，更免費送歐洲寶石名牌ARTE的限量版閃石水晶吊墜一個（原價$1,380），超值！</fontstyle></spanclass></fontstyle></spanclass></p><p><br> &#13;<br> <spanclass><fontstyle>Aveda送天然唇彩最實惠  &#13;<br> Aveda今年的母親節就以實惠價錢招徠，Tourmaline護膚套裝只售$520，更即送原價$150的天然唇彩一盒。Tourmaline即電氣石，是高效的礦植天然水晶，有助改善色素及膚質，對抗空氣污染及紫外線的傷害。</fontstyle></spanclass></p><p><br> &#13;<br> <spanclass><fontstyle>Greenhouse送白滑療程最超值  &#13;<br> GreenHouse嘅超筍優惠等於買豉油送雞，千祈咪錯過！凡於Beaute@Sogo或海港城的Greenhouse店買任何產品滿$1,200，即可免費獲贈原價$1,580的「速效白滑活膚更生療程」。療程利用微精粒子物理換膚術，有效去死皮、淡化色斑、收細毛孔及增加皮膚彈性，媽咪囡囡都啱做。</fontstyle></spanclass></p><p><br> &#13;<br> <spanclass><fontstyle>CalvinKlein送化妝袋套裝最虛榮  &#13;<br> 話晒係時裝名牌，CK絕對可以滿足虛榮心，其中Eternity香水象徵永恒的愛，最啱送畀媽咪做禮物。CK的母親節Eternity心意禮盒售$405，精美包裝盒內有香氛噴霧及香氛潤膚露，而買香氛產品滿$500更贈送化妝袋套裝一份，一套五件大件夾抵食。</fontstyle></spanclass></p><p><br> &#13;<br> <spanclass><fontstyle>母親節護膚套裝超抵買  </fontstyle></spanclass></p><p><spanclass><fontstyle>Sisley緻美組合　全面修護  &#13;<br> 法國Sisley產品以專利科技調合植物精華及精華油，連敏感皮膚都用得。而母親節緻美組合就夠晒全面，組合包括面部、眼部及手部的護理產品，高效抗老化、改善及修護皮膚，售價比原價更慳足$430！</fontstyle></spanclass></p><p><spanclass><fontstyle>Jurlique玫瑰護理　滋潤全身  &#13;<br> 澳洲Jurlique推出母親節RoseBodyCare套裝，一盒包括沐浴啫喱１２５ml、沐浴梘、浴鹽、手及身體潤膚露125ml、玫瑰香薰包。含玫瑰精華油的產品可滋潤保濕全身，加上浪漫的玫瑰香味，媽咪都會好歡喜。另有薰衣草身體護理套裝。</fontstyle></spanclass></p><p><spanclass><fontstyle>LauraMercier旅行套裝　送化妝袋  &#13;<br> LauraMercier母親節套裝附送毛巾料化妝袋，細細支旅行裝方便又最啱初次試用者。5件產品包括3合1清爽潔面乳液118ml、可可巴潔面磨砂霜56.7g、保濕防曬SPF15面霜59ml、護唇霜13.3g及緊緻抗氧眼霜14g。有適合中性至乾性皮膚的溫和護膚套裝，或適合中性至油性皮膚的控油保濕套裝可選擇。</fontstyle></spanclass></p><p><spanclass><fontstyle>Dr.Hauschka護手套裝　修復粗糙  &#13;<br> 德國Dr.Hauschka特別為母親節推出護手套裝，周全保護及滋潤媽咪雙手。禮盒套裝包括清香沐浴洗手露200ml及天然植物精華油護手霜50ml各一支，能改善脫皮現象、淡化細紋、持久保濕及修護粗糙雙手。而禮盒內另附送淨化泥、清香沐浴露、護手霜及保濕日霜試用裝，買2得6幾抵玩！</fontstyle></spanclass></p><p><spanclass><fontstyle>LUSH腳部產品　最啱操勞媽媽  &#13;<br> 美國LUSH出名以人手製作沐浴及護膚品，全新推出的的Footcare系列專為雙腳而設，不但有護膚功能，更有抗毒及紓緩的作用，當然最啱成日要企的辛勞媽咪。&#13;<br> &#13;<br> （前）FairTrade護腳霜225g含清涼的薄荷香薰油，有助血液循環、抗菌及減輕腳部疼痛。而杏仁油及可可脂成份就有滋潤柔滑雙腿的作用。$159?（後）Volcano冰火山腳部Mask325g含番茄、木瓜及肉桂葉香薰油等成份，有助兩腳除臭及抗菌，感覺冰涼清爽。$159</fontstyle></spanclass></p><p><b> 查詢：</b> &#13;<br> Caudalie（22414950）&#13;<br> Greenhouse（29156663）&#13;<br> Aveda（21110023）&#13;<br> CalvinKlein（28338379）&#13;<br> Sisley（25364341）&#13;<br> Jurlique（28683698）&#13;<br> LauraMercier及Dr.Hauschkan（29702319）&#13;<br> LUSH（31010130）</p></body></html>