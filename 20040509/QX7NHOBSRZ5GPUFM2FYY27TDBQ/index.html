<html><header><meta charset="utf-8"><title>　　《大公報》轉型搞波經 - 李八方</title></header><body><h1>　　《大公報》轉型搞波經 - 李八方</h1><p>市場力量真係威力無窮，連左派報章《大公報》都受到衝擊而要積極轉型。《大公報》最近搞嘅新意思，就係本月中新開波經版，而且一出招就開足八大版，要同其他暢銷大報好似《蘋果》咁睇齊。&#13;<br> 撇開政治立場，其實《大公報》算係有自己宗旨嘅報紙，多年嚟一直堅持保留文藝版，對推動本地文化藝術出咗唔少力。今次搞波經，算係照顧讀者需要，而且開波經唔多唔少要招兵買馬，亦可幫香港創造就業職位，真係一舉幾得。&#13;<br> 《大公報》積極求變，據講編採部高層早前四出取經，近日版面亦有明顯變化。至於會唔會「蘋果化」，就要睇耐啲至知。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>