<html><header><meta charset="utf-8"><title>一味窩輪：溢價嫌高9850吼低先買</title></header><body><h1>一味窩輪：溢價嫌高9850吼低先買</h1><p>恒指昨日波幅唔算大，埋單唔見26點，比較養眼嘅成份股有利豐（494）、恒隆地產（101）等，相關Call輪亦有表現。&#13;<br> 利豐收11.70元，升4%，Call輪9293打入龍虎榜，收10.4仙，升幅32%。11月尾到期，溢價19%，槓桿率11.3倍，咁嘅數據，買唔過。利豐主角Call輪9850收12.1仙，升7%，10月夠鐘，溢價12.9%，槓桿率9.7倍，交投似樣啲，冇9293咁冷，溢價都係嫌高，一係等正股回落，一係等溢價縮窄，先至考慮買入。&#13;<br> 恒隆地產收10.50元，升20仙，Call輪9318收93仙，升7%，11月到期，溢價8.9%，槓桿率11.3倍。恒隆地產通常比較牛皮，佢嘅Call輪溢價亦唔應該太大，9318諗唔過。&#13;<br> <br> <spanclass>駿威輪9223博唔過 &#13;<br> 聯通（762）收6.45元，升10仙。最多成交嘅聯通Call輪9844，原地企喺46仙，主要因為本身溢價唔細，10月到期，溢價15.7%，槓桿率14倍。聯通其他Call輪，普遍溢價好高，或者冇乜成交，揀唔落手。&#13;<br> 駿威（203）連番下跌之後，收3.35元，升4.7%，Call輪9204收70仙，升25%，下月初到期，平水，槓桿率9.6倍，數據夠晒靚，跟貼正股郁，要顧慮嘅係時日無多，同埋汽車股近期好波動，唔易捉正佢嘅移動方向。末日Call輪9223，收13仙，升202%，下周四最後買賣，溢價4.6%，博唔過。&#13;<br> 章盛</spanclass></p></body></html>