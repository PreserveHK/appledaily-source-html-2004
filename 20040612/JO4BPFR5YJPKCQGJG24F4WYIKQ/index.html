<html><header><meta charset="utf-8"><title>飲食人誌：<br>大螢幕前睇波兼試酒加倍地High</title></header><body><h1>飲食人誌：<br>大螢幕前睇波兼試酒加倍地High</h1><p>今晚歐洲國家盃開鑼，第一場葡萄牙對希臘，你捧邊隊？無論你捧葡萄牙或希臘，都要選個好地方睇波。論氣氛屋企始終不及酒吧熱鬧，一大班人齊齊歡呼，齊齊喝倒采。最重要是有大型投射大螢幕，睇得過癮。今次為你選來兩間旺區的酒吧，約埋大班朋友齊齊睇餐飽。&#13;<br>&#13;<br>記者：馬靜兒&#13;<br>攝影：黃子偉&#13;<br>Model：Juliana、Henry、Kevin(fromStarAsia)</p><p><spanclass><fontstyle>鬼佬蒲愛爾蘭酒吧  &#13;<br> 蒲酒吧很自然會想起蘭桂坊，每逢有大型的足球賽事，TheWhiskeyPriest都會擠滿大批鬼佬和中環上班族。樓下長條形的酒吧有一個100吋的投射大螢幕，吸引一眾球迷捧場，原木色調的環境營造傳統英式酒吧氣氛。樓上主要是用餐區，也有設置電視直播球賽。開放式的酒吧沒有大門，酒吧爆滿時，很多人索性站在門口觀看球賽，歡呼聲此起彼落。&#13;<br> &#13;<br> <spanclass><fontstyle>逾60款威士忌  &#13;<br> 酒吧供應超過60款威士忌和16種口味的啤酒，讓你睇波時更加盡興，愛新鮮感的可試啤酒Cocktail，如黑啤加香檳或黑啤加Cider等。貪心人可以柯打一個啤酒Tester，一次過試勻Carlsberg、Kilkenny、Guinness和愛爾蘭威士忌。說是酒吧，但一樣有愛爾蘭特色美食供應，記得一試其加入黑啤的特色美食，又可飽肚又啱Mood。&#13;<br> </fontstyle></spanclass></fontstyle></spanclass></p><p><spanclass><fontstyle>黑啤入饌:  &#13;<br> <b> 炸魚薯條　$98</b> &#13;<br> 惹味的炸魚薯條是此酒吧的招牌菜，特色是以黑啤加入炸粉漿，使炸出來的食物外皮更鬆脆。記緊趁熱吃，魚塊擱涼了會變乾。</fontstyle></spanclass></p><p><b> 健力士燉牛肉伴薯茸　$88</b> &#13;<br> 愛爾蘭人最愛喝黑麥啤，更會將啤酒燉牛肉，底部以薯茸墊底。用啤酒燉過的牛肉特別軟腍，是傳統愛爾蘭菜。</p><p><spanclass><fontstyle>飽肚之選  &#13;<br> <b> WhiskeyPriest漢堡　$98</b> &#13;<br> 用八安士的美國免治牛肉做漢堡扒，加上半個烤大洋葱，還有香脆兼肥嘟嘟的薯條和沙律菜。份量十足，女士吃罷這漢堡都已飽飽。</fontstyle></spanclass></p><p><spanclass><fontstyle>試酒有序  &#13;<br> <b> Guinness、Kilkenny、Carlsberg及愛爾蘭威士忌（由左至右）　$80</b> &#13;<br> 一次過可以試勻三種啤酒和威士忌，每款只是一小杯。酒吧侍應說應由最淡的Carlsberg開始，然後是Kilkenny，第三是Guinness，最後是威士忌。</fontstyle></spanclass></p><p><spanclass><fontstyle>女士最愛  &#13;<br> <b> Snakebite　$55</b> &#13;<br> 啤酒一樣可以有雞尾酒，黑啤加AppleCider，先是甘味，飲至最尾是甜味。這款啤酒很受女士們歡迎，貪它沒有傳統黑啤般甘苦。&#13;<br> </fontstyle></spanclass></p><p><br> &#13;<br> <b> TheWhiskeyPriest</b> &#13;<br> 電話：28690099&#13;<br> 地址：中環蘭桂坊13號&#13;<br> 營業時間：4:00pm開始(歐洲國家盃比賽期間，營業至賽事完結)</p><p><spanclass><fontstyle>本地薑蒲Crystal  &#13;<br> 尖沙嘴酒吧多到數不盡，Crystal有三個100吋的投射大螢幕，吸引很多本地人。地方不算特別靚，但勝在較大，有60多個座位，而消費也不算貴。啤酒約三十多元，小食都只是三、四十元。為了滿足本地人貪新鮮的心態，廚師經常炮製新款的小食，如青芥末蝦丸，辣到有點攻鼻。普通雞翼就變成玫瑰花形狀，還有大大隻炸田雞腿。由於這酒吧地點方便，價錢較平，即使不是遇上球賽，都有很多本地人光顧。</fontstyle></spanclass></p><p><spanclass><fontstyle>反傳統  &#13;<br> <b> 法式玫瑰雞翼　$35</b> &#13;<br> 廚師嫌傳統炸雞翼普通，於是將雞翼一端的雞肉翻起，油炸後就成為玫瑰形狀的玫瑰雞翼。一口一支「玫瑰」，不用慢慢啃骨頭。</fontstyle></spanclass></p><p><spanclass><fontstyle>助興飲品  &#13;<br> <b> BlueCuracao$68（前）&#13;<br> Crystal$42（後左）&#13;<br> ShirleyTemple($28）（後右)</b> &#13;<br> Crystal用雞蛋、牛奶、菠蘿汁和橙汁混合而成，味道有點似益力多；以毡酒、冧酒、伏特加、龍舌蘭酒、橙酒混合檸檬汁和雪碧調製而成的BlueCuracao，單看冰藍的顏色感覺已很cool；而ShirleyTemple屬傳統雞尾酒，加入檸檬汁和梳打水，酸酸甜甜。</fontstyle></spanclass></p><p><spanclass><fontstyle>彈牙惹味  &#13;<br> <b> 青芥末蝦丸　$42</b> &#13;<br> 廚師首創，將青芥末釀入蝦丸中油炸，食落彈牙，有少少刺鼻。另有芝士蝦丸，餡料改用芝士，味道香濃，有醬爆魚蛋的效果。</fontstyle></spanclass></p><p><spanclass><fontstyle>香氣撲鼻  &#13;<br> <b> 焗薯茸荷蘭腸　$30</b> &#13;<br> 將薯茸唧成忌廉狀，焗至表面焦香，鋪上炸香的荷蘭肉腸切片，香口又飽肚。</fontstyle></spanclass></p><p><br> &#13;<br> <b> CrystalPub&amp;Restaurant</b> &#13;<br> 電話：23662616&#13;<br> 地址：尖沙嘴金巴利道77號&#13;<br> 營業時間：12:00nn-3:00pm，6:00pm至當晚賽事完場</p></body></html>