<html><header><meta charset="utf-8"><title>脹爆小蕙41歲生日　男友吟詩求婚</title></header><body><h1>脹爆小蕙41歲生日　男友吟詩求婚</h1><p>章小蕙前晚身穿超低胸性感晚裝與大班朋友慶祝其四十一歲生辰，席間其男友Marc忽然手執鮮花跪地念了一首法文詩，當眾向女友求婚，章小蕙雖然極冧，但仍未有即時答允，大賣關子說且看下回分解。而對於前夫鍾鎮濤被拍得在上海攬女一事，章小蕙直指是上天給她最珍貴的生日禮物。</p><p>章小蕙前晚四十一歲生辰，她在中環KeeClub慶祝，法籍男友MarcSt.Honore一直陪伴在側，而到賀的好友則有吳君如、鄧達智及杜可風等。前晚壽星女身穿一條購於七年前的Chole低胸露背裙示人，盡顯其豐滿上圍。&#13;<br> <br> <spanclass>冇鑽石 &#13;<br> <spanclass>「可給你超乎物質的東西」 &#13;<br> 據鄧達智透露，派對的氣氛十分浪漫，章小蕙與男友Marc表現如膠似漆，幾乎每隔一分鐘便親吻一次，而高潮時刻就是Marc在派對中段突然手執一束百合花，跪在地上念了一首法文詩，隨即向章小蕙求婚，Marc說：「雖然我不能給你送上鑽石和大屋，但我可以給你超乎這些物質的東西。」&#13;<br> 章小蕙其後在鄧達智陪同下接受記者訪問，問她有否接受Marc的求婚時，章小蕙說：「未有結局住，等下回分解啦！」</spanclass></spanclass></p><p><spanclass>好安慰 &#13;<br> <spanclass>兒子嘉浚大考科科攞B &#13;<br> 問到章小蕙有甚麼生日願望？她說：「希望部戲（《桃色》）可以令我驕傲啦，拍之前好多大佬朋友提我，呢次唔可以失禮，我都覺得性感得嚟有價值，我係全心全意，唔理隔籬左右任何評語，埋頭拍咗三、四個月，好多朋友支持我話：『Go!Go!Go!𠵱家綠燈啦，衝過去啦。』」&#13;<br> 問章小蕙拍罷《桃》片後，有沒有導演招手邀她再拍戲？她說：「未有住，𠵱家踎墩呀！不過今年生日特別開心，雖然話開園藝店、咖啡店都開唔到，但係傾咗成年嘅《桃色》終於拍得成，拍呢部戲真係好似一關一關咁過。」章小蕙又透露早前曾赴美陪兒子嘉浚大考及參加其畢業禮，她說：「我都好安慰，佢成績表全部係B。」&#13;<br> 昨日章小蕙已飛往台灣，原來她已落實為台灣東風衛視台的購物台任創意總監，她前晚說：「酬勞都幾好，夠交租，我哋呢啲窮風流、餓快活嘅，有工開就有租交。」&#13;<br> 此外，即將做第三任父親的鍾鎮濤（阿B），昨日有雜誌拍得他背着其腹大便便的女友范姜，在上海攬女尋歡，指阿B日前與馬清偉及伍詠薇前牙醫男友張啟順，在上海吳大維開設的夜店「官邸」消遣，阿B興奮地攬着身邊女伴勁舞，及後阿B更與馬清偉及一名女伴走到VIP房逗留了一小時才離開。</spanclass></spanclass></p><p><spanclass>嘲前夫 &#13;<br> <spanclass>「上天畀我最珍貴嘅禮物」 &#13;<br> 阿B的前妻章小蕙昨日在電話中說：「呢個係上天畀我最珍貴嘅生日禮物，關於呢個題目，以前就算我點講，都唔會有人信，所以呢一刻我都冇必要多講，今次只係一個故事嘅重演。我同佢嚟到呢個地步，終於有個了結，終於可以甩身。」&#13;<br> 另一方面，對於有關報道，阿Ｂ昨日表示因不在港，未看過該篇報道，故待他明晚返港出席《我要做Model》首映時才會回應。而范姜則至截稿前仍未有回覆。&#13;<br> 採訪：林妙萍&#13;<br> 攝影：陳烱威</spanclass></spanclass></p></body></html>