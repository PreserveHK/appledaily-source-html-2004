<html><header><meta charset="utf-8"><title>影后嘉芙蓮遺物百萬成交</title></header><body><h1>影后嘉芙蓮遺物百萬成交</h1><p>金像女星嘉芙蓮協賓（KatharineHepburn）喺上年不幸病逝，而佢嘅遺產管理人，前日透過紐約蘇富比拍賣行進行公開拍賣。今次拍賣一共二百二十二件佢嘅遺物，其中包括有嘉芙蓮喺二八年結婚時着過嘅婚紗同埋珍藏油畫等等。而由嘉芙蓮前男友送畀佢嘅扣針，就以約九十四萬港元成交，係預期價格嘅五倍。</p></body></html>