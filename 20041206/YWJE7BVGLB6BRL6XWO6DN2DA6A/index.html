<html><header><meta charset="utf-8"><title>汪明荃　被黃霑一句話點醒</title></header><body><h1>汪明荃　被黃霑一句話點醒</h1><p>與黃霑相識三十多年的汪明荃表示，能夠與黃霑傾談，絕對是一件樂事，而今年初，她就曾因為工作上一些問題不太開心，去請教黃霑，「我哋傾咗一個晏晝，佢諗都唔諗就話『Lisa，你做電影、粵劇，甚至從政都一定做得好，你認定自己嘅路就可以啦！』咁簡單嘅幾句說話，已經令我重新充滿力量。」&#13;<br> 在昨日黃霑追思會中，汪明荃是十位致辭嘉賓中的最後一位。她於七、八十年代起已主唱由黃霑創作的歌曲，昨日她直言黃霑愈後期愈「正」，就好像陳年佳釀，愈耐愈醇；其對藝術的執着與勇氣讓她大感佩服，除對粵語流行曲影響深遠，也是對粵劇藝術的有心人。&#13;<br> <br> <spanclass>「有修正意見嘅勇氣」 &#13;<br> 汪明荃又說：「霑叔嘅勇氣唔係匹夫之勇，佢嘅勇氣係來自佢嘅自信，佢嘅自信又係來自佢嘅學問、思考同埋一個開放嘅態度。霑叔有發表意見嘅勇氣，又有修正意見嘅勇氣，霑叔愛香港，佢覺得香港係一片福地，佢亦都愛中國，佢係香港嘅驕傲，亦都係中國嘅瑰寶，霑叔嘅智慧會透過文字同旋律『深深與你擁抱着永恆』。」</spanclass></p></body></html>