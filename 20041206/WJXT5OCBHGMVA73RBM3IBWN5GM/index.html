<html><header><meta charset="utf-8"><title>譚詠麟　溫拿帶頭叫「霑叔」</title></header><body><h1>譚詠麟　溫拿帶頭叫「霑叔」</h1><p>藝人「阿倫」譚詠麟在黃霑追思會的致辭中，提到一九七五年霑叔找溫拿拍戲時，「當我哋見到呢個四眼佬乜嘢料呀！自編自導自演又作曲作詞，重做埋司儀，中英文都掂，我哋都係叫佢霑叔先啦！『霑叔』呢個名就叫到全香港人都識啦！」&#13;<br> 阿倫又說，黃霑很好火氣，工作態度投入而認真，會很嚴厲的糾正他們錄音時的發音：「好似啲『你』、『我』唱得唔正，佢會要求我哋再錄過，記得阿B（鍾鎮濤）錄《Love》呢首歌時，就因為個v音，佢要錄足八日，由此可見佢嘅要求係幾咁完美。」&#13;<br> <br> <spanclass>「邊個令你夢遺呀」 &#13;<br> 另一次，阿倫在錄音室唱一句歌詞「誰令我忘懷」時，霑叔指出他的咬字不清說：「邊個令你夢遺呀！」阿倫表示，「不文霑嘅不文，隨時會發生，隨時會乜人。但好出奇，佢做節目從來唔會講粗口，所以佢係有兩極性格。」&#13;<br> 譚詠麟讚揚黃霑的歌詞，可低俗可高雅，喜歡用「笑」字，「代表到佢人如歌詞，一有機會就會爽朗咁笑。」他說：「霑叔，我代表全香港人話畀你聽，我哋全港人係唔能夠忘懷你嘅。」</spanclass></p></body></html>