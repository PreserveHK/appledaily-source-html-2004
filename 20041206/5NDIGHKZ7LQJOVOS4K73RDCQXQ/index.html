<html><header><meta charset="utf-8"><title>汽車專題：廿萬以下<br>輕量級SUV踏實靚仔</title></header><body><h1>汽車專題：廿萬以下<br>輕量級SUV踏實靚仔</h1><p>同屬5人車，相比起小房車，輕量級SUV卻有更大的車廂空間，載物量更多。硬朗外形安全感十足，若選擇配備四輪驅動系統嘅車款，更能應付崎嶇路段㖭！以下精選三款輕量級SUV，車價全部唔過二十萬，最平一架現代Tucson叫價十三萬幾，內外配套落重料之餘更有加減波過吓手癮。等緊雙糧花紅出車嘅準車主，不妨考慮出架車價同小房車差唔多但又好玩好多嘅SUV！&#13;<br>&#13;<br>記者：馬慶武&#13;<br>攝影：陳陶鈞、馬慶武　Model：Crystal（StarAsia）</p><p>現代Tucson2.0　&#13;<br>車價平落足料</p><p>Tucson2.0版同2.7版外形一樣，車身線條夠份量具肌肉感，全車包圍、霧燈、車頂行李架、天窗齊備，而且車價重唔使14萬，老套啲講句真係打破平嘢無好嘅定律！車廂設備完善，前後座皆設有手枕，後排座更可放平騰出更大載物空間，夠實用。一台輸出達142匹嘅2.0引擎係同級SUV中高性能之選，配上4前速加減波，駕駛樂趣倍增。</p><p>HyundaiTucson2.0</p><p>引擎：1975cc直4DOHC&#13;<br> 馬力：142ps/6000rpm&#13;<br> 扭力：18.8kgm/4000rpm&#13;<br> 傳動：4前速半自動波，前輪驅動&#13;<br> 懸掛：（前）麥花臣（後）多連桿&#13;<br> 制動：（前）透氣碟（後）鼓式&#13;<br> 輪胎：235/60R16&#13;<br> 軸距：2630mm&#13;<br> 車重：1615kg&#13;<br> 尺碼：4325×1795×1680mm&#13;<br> 車輛提供：現代汽車（34288288）</p><p>筆者最鍾意……</p><p>其他賣點</p><p>2.0版只有前輪驅動，但四輪驅動的2.7版車價亦唔使二十萬。</p><p>鈴木GrandVitara2.0&#13;<br>陣式車架配四驅選擇</p><p>今次介紹三款SUV中唯一一部擁有陣式車架的SUV，加上選擇式四驅裝置、四輪ABS、EBD裝置，性能全天候，on-road、off-road表現同樣驕人。外形及車廂陳設唔算突出，但車側防撞粗厚膠邊及車尾後備胎都凸顯出其越野個性。</p><p>筆者最鍾意……</p><p>除咗陣式車架夠穩陣，我最鍾意係有選擇式四驅系統，應付全天候路面環境嘅能力更強。</p><p>其他賣點</p><p>側開式尾門較為少見，但唔算方便。</p><p>SuzukiGrandVitara2.0Deluxe</p><p>引擎：1995cc直4DOHC&#13;<br> 馬力：126ps/5900rpm&#13;<br> 扭力：17.8kgm/4300rpm&#13;<br> 傳動：4前速自動波，可選擇四輪驅動&#13;<br> 懸掛：（前）麥花臣支柱（後）五連桿&#13;<br> 制動：（前）透氣碟（後）鼓式（ABS）&#13;<br> 輪胎：235/60R16BridgestoneDuelerH/T&#13;<br> 尺碼：4215×1780×1740mm&#13;<br> 軸距：2480mm&#13;<br> 車重：1375kg&#13;<br> 車輛提供：香島汽車（23320091）</p><p>起亞Sorento2.4&#13;<br>大件頭手波操控佳</p><p>與前文推介兩部SUV一樣叫價十幾萬，但起亞Sorento就擁有一台2.4公升引擎，還有5前速手波及可選擇兩驅或高扭力四驅嘅驅動系統，有一定off-road能力之外，加速、起步表現亦相當不俗。採用同3.5版本一樣嘅車身，所以非常咁大件頭，外觀夠份量，車廂亦更闊落。</p><p>筆者最鍾意……</p><p>體積大，車廂空間自然更大，後排座椅可以完全放平，載物量最多。</p><p>其他賣點</p><p>KiaSorento2.4</p><p>引擎：2351c.c.直4DOHC&#13;<br> 馬力：141ps/5500rpm&#13;<br> 扭力：19.8kgm/2500rpm&#13;<br> 傳動：五前速手波，可選擇四輪驅動&#13;<br> 懸掛：（前）雙搖臂（後）五連桿&#13;<br> 制動：（前）透氣碟（後）透氣碟（ABS）&#13;<br> 輪胎：225/75R16HankookRA07&#13;<br> 尺碼：4567×1863×1730mm&#13;<br> 軸距：2710mm&#13;<br> 車重：1760kg起&#13;<br> 車輛提供：起亞汽車（27609933）</p></body></html>