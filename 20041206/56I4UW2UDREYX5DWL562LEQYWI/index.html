<html><header><meta charset="utf-8"><title>爆渠毀家基金助單親婦維修</title></header><body><h1>爆渠毀家基金助單親婦維修</h1><p>家居一向窗明几淨的鄧女士，做夢也沒有想過，自己的家園有朝一日會變成一個糞池，臭氣沖天。「嗰日我一打開門，見到啲屎水係咁湧出嚟，全屋已經浸到六吋高，當時我成個人都崩潰晒，之後就暈低咗。」鄧女士憶起慘劇，淚水不禁奪眶而出。<br> &#13;<br> <spanclass>原因有待調查 &#13;<br> 鄧女士居於公屋，單位廁所內有一條污水渠，該渠由大廈頂層直達地下，懷疑污水渠長期淤塞，承受不了壓力，上月底突然爆裂，大量糞便連污水湧入室內，造成廣泛破壞。&#13;<br> 「冇人解釋到畀我聽點解淨係得我一個單位遭殃，房屋署話要時間調查，𠵱家我好慘。」鄧女士幽幽地說。<br> &#13;<br> <spanclass>沒錢維修家居 &#13;<br> 三十四歲的鄧女士，四年前離婚，獨力照顧兩名六歲及十五歲女兒，三口靠綜援金生活。意外發生後，她已即時向社會福利署求助，惟申請不獲批准。&#13;<br> 「我好多家具、電器都被污糟水浸爛晒，被迫統統丟晒，𠵱家只係暫時用幾個紙皮箱墊床褥瞓住先。為咗呢件事，我幾乎晚晚瞓唔着，好憂心。」&#13;<br> 蘋果日報慈善基金撥款七千元，助鄧女士維修家居及應付緊急需要。&#13;<br> 捐款編號：C1574&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>