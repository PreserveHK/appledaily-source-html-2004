<html><header><meta charset="utf-8"><title>　　地政總署亂斬樹唔環保 - 李八方</title></header><body><h1>　　地政總署亂斬樹唔環保 - 李八方</h1><p>有坪洲居民馮生向八方投訴，地政總署嘅承辦商，上星期六無喇喇去坪洲斬樹，班居民見到即刻喝停啲人唔好斬，但棵樹已經捱咗電鋸一刀，佢哋已搞緊簽名運動，要求地政總署解釋，點解無端端要斬樹。&#13;<br> 馮生話，坪洲都唔係搞工程，棵樹喺度咁多年，又無危險又無阻碇，真係唔知點解地政總署要走嚟斬。佢𠵱家好驚地政總署會趁班居民星期一要開工，唔得閒守住棵樹，就帶埋承辦商再去斬樹，破壞晒坪洲嘅自然環境！&#13;<br> 政府坐視紅灣半島清拆已經搞到天怒人怨，地政總署今次真係要同班居民解釋，究竟為乜要斬樹？&#13;<br> （圖）棵樹真係慘，無端端要捱咗一刀（箭嘴示）。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>