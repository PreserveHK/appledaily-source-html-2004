<html><header><meta charset="utf-8"><title>日韓興啲乜：<br>搞鬼GimmeFive劈住酒睇自由摶擊</title></header><body><h1>日韓興啲乜：<br>搞鬼GimmeFive劈住酒睇自由摶擊</h1><p>三個女人一個墟，筆者與三數女性好友去到邊嘈到邊，吵耳飯局常惹周遭客人側目。今次到漢城GimmeFive，飯局時連串LiveShow同場上碟：LiveBand、人妖豔舞、FreestyleBreakdance加嘭嘭聲自由搏擊，全場人同你一齊吶喊助威，四周掌聲雷動洋溢興奮熾熱氣氛，姊妹們，我終於搵到個任嘈唔嬲嘅好地方喇！&#13;<br>&#13;<br>記者：張銘恩　攝影：陳陶鈞</p><p>中產夜蒲點</p><p>GimmeFive位於江南區著名大型商場CoexMall地庫，因附近一帶是商業區，所以除吸引年輕人光顧外，店內還有不少剛下班的專業人士如律師、會計師、醫生等，他們經過一天緊張的工作後，很喜歡三五成群到此碰面聚頭，脫下西裝鬆開領帶一起吹水、隊啤、睇自由搏擊、聽歌，大家輕輕鬆鬆發洩一下。由於顧客對象針對中產上班族，所以餐廳逢星期日休息。</p><p>惹火人妖歌舞</p><p>睇完熱血沸騰肉搏鬥，跟住又有令人噴血的美豔人妖歌舞Show！「她們」大部份來自泰國及韓國，質素認真唔錯，最正係餐枱與表演場地近在咫尺，「美女們」近乎赤條條走到你面前載歌載舞，甚至扮WhitneyHouston、瑪麗蓮夢露搞笑一番，全場氣氛最高漲之際，「她們」會邀請幸運男士們上台一齊玩同拍照，豔福無邊。</p><p>即場格鬥拳拳到肉</p><p>GimmeFive是間美式酒吧餐廳，有酒飲唔出奇，奇就奇在場內有個大擂台，大家可以邊飲酒邊睇自由搏擊比賽。比賽每晚三場，每場分三回合，現場有大投射螢幕及多部電視直播，包你睇到無走雞，初賽上月已開始，12月31日將會舉行終極冠軍賽，有心睇唔該快手訂位。</p><p>同場玩意</p><p>GimmeFive果然是非一般餐廳，劈完酒睇完Show重有大把嘢玩，賭兩手得，打番鋪機又得，射電子飛鏢同打美式桌球都重得，總有一樣啱你玩。</p><p>套餐抵食夾大件</p><p>廳餐不收入場費，只要光顧食番餐就可以睇表演，食物則貫徹美式餐廳的大大碟風格！</p><p>GimmeFive&#13;<br> 地址：江南區三成洞159展貿中心B11A7（CoexMall內）&#13;<br> 訂座電話：（82）2-3191526或（82）2-5513381&#13;<br> 營業時間：6:00pm至2:00am（逢星期日休息）&#13;<br> 網址：www.gimmefive.co.kr&#13;<br> 註：以上港元價格只為約數，折算率為1,000韓圜＝7港元</p></body></html>