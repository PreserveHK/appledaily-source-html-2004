<html><header><meta charset="utf-8"><title>顧嘉煇　天堂需要他的笑聲</title></header><body><h1>顧嘉煇　天堂需要他的笑聲</h1><p>黃霑生前的最佳拍檔、名作曲家顧嘉煇，昨日在黃霑追思會上致辭時，不諱言「黃霑嘅離開，對我嚟講係一個好沉重嘅打擊」，但「我相信霑哥喺天堂一定玩得好開心，上天要收番你一定有佢哋嘅意思嘅，天堂係悶啲，佢哋需要你嘅笑聲。」&#13;<br> 顧嘉煇日前專程遠從溫哥華返港出席追思會，昨日他在台上表示，他與黃霑從來不會起爭執，「有時我發覺佢有啲歌詞同音調唔係好協調，佢好樂意去改，我哋一對好拍檔建立喺信任同尊重，咁先可以互保不足，創出優秀嘅作品。」他感歎失去了這位好拍檔，是一個不可言喻的損失。&#13;<br> 他又讚揚黃霑的人格高尚，「我嘅年紀比佢大，但對我嚟講今次係失去一個老師、一個親人。」</p></body></html>