<html><header><meta charset="utf-8"><title>愛心大使手記：<br>社福機構申請撥款踴躍</title></header><body><h1>愛心大使手記：<br>社福機構申請撥款踴躍</h1><p>近日，政府進一步開源節流，決定下財政年度削減社會福利開支二億二千萬元，減幅為百分之二點一，資助機構嘅撥款亦削減百分之一，估計長者同埋兒童服務將最受影響。好多社福機構惟有盡量慳啲使，或者終止部份社會服務。&#13;<br> 唔少社工同大使呻，近年家庭暴力、經濟同埋失業等問題仍然困擾唔少弱勢社群，雖然資源有限，但佢哋亦唔想削減弱勢社群嘅支援網絡，所以惟有四出「撲水」。蘋果日報慈善基金致力資助非牟利社福機構推行各類型服務計劃，協助弱勢社群改善生活。<br> &#13;<br> <spanclass>收30份服務計劃書 &#13;<br> 蘋果基金本年度第四季嘅資助社會服務計劃申請已經喺早前截止。一如以往，社福機構反應踴躍，基金總共收到近三十間機構提交服務計劃申請書。當中大多以照顧弱勢社群嘅基本生活為主。包括家居維修服務、就業培訓、送暖關懷行動及健康護理。受惠對象有長者、長期病患者、待業及傷殘人士等。&#13;<br> 蘋果基金愛心基金委員會工作人員已趕緊整理資料準備開會，預計本月底會有申請結果，若果大家錯過呢次申請都唔使擔心，因為蘋果基金每年有四次接受申請，社福機構可以密切留意暖流版報道。&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>