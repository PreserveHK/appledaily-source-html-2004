<html><header><meta charset="utf-8"><title>股海實戰錄：及時反彈現轉機</title></header><body><h1>股海實戰錄：及時反彈現轉機</h1><p>美股周四晚跌45點，杜指以貼近全日低位10163收市，盤中低位10162更是7月新低位。不過，美股跌而港股升呢條「路」繼續開，恒指低開77點後即掉頭挾上，不用兩個鐘頭，恒指由低位反彈247點，高見12109後才有較明顯回吐，接近12時天文台改掛8號風球，港股停市，恒指收12059，升119點。&#13;<br> 本周最後半個交易日恒指及時反彈，令全周跌幅收窄至143點，跌幅1.12%。恒指周線陰陽燭由原先利淡的陰燭，變為待變的錘頭，形勢不算太淡，下周港股仍然有數講，不排除會扭轉弱勢。&#13;<br> <br> <spanclass>吉化升破三角形 &#13;<br> 港股昨日主角是中資股，國企指數大升2.6%，主要靠中電信（728），中石化（386）及中石油（857），而恒指回升1%，最大貢獻亦是中移動（941）。倉內的吉化（368）升勢持續，開市不久已升破1.28元平頂三角形，趙飛雲在1.29元買多10萬股，分段買入30萬股的平均價1.23元。吉化收1.33元，升5.6%，連升兩日後技術未算太超買，下周升勢可持續。&#13;<br> 半日收市，風雨中離開中環，路上碰見工商東亞證券高級營業經理鄧建初。鄧兄為《蘋果》讀者分析股票多年，呢日見佢精神奕奕，原來鄧兄為安排佢位公子升學，啱啱放咗成個禮拜假，真二十四孝老竇也。&#13;<br> 傾咗幾句，鄧兄話近日都幾煩，一返工就電話響不停。原來廉署嘅「驛馬星」行動，曾邀請工商東亞1位職員飲咖啡，而呢位仁兄嘅職銜同鄧兄差不多，引起唔少朋友誤會，紛紛致電查問。雖然被人馮京作馬涼，鄧兄依然好感謝各位對佢嘅關心，並叫趙飛雲寫番兩句，以示謝意。&#13;<br> 趙飛雲</spanclass></p></body></html>