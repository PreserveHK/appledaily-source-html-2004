<html><header><meta charset="utf-8"><title>今日開倉：<br>掃半價歐日出口皮褸迎戰除夕派對</title></header><body><h1>今日開倉：<br>掃半價歐日出口皮褸迎戰除夕派對</h1><p>在此提醒各位蒲精，重有四日就到一年一度嘅CountDown派對。換句話講，重有四日時間畀你搵套飲衫裝身。毋須咁隆重，出得吓場面見得吓人已經OK的話，皮褸×老牛就最GoodFit。今日呢個皮褸開倉，全部歐、日出口皮褸半價平賣。男男女女款式夠晒多，Biker、西裝、中褸、兔毛等不同Style，咁都揀唔到就真係幫唔到你喇！&#13;<br>&#13;<br>記者：黃婉冰　攝影：蔡鴻雯&#13;<br>Models：Joyce&amp;Adam（fromShaLa）</p><p>女士MustBuy正斗款式</p><p>★高低腳設計夠型&#13;<br> 要成為全場焦點，揀番件SharpColor實無死。呢款羊皮皮褸，小企領再加埋高低腳設計，款式咁出位，想唔引人注意都好難。另有白色、古銅及貝殼色任擇。&#13;<br> 原價：$1,380　開倉價：$680</p><p>★雙料羊皮褸&#13;<br> 用真羊毛皮反底磨成麖皮，做出毛毛、麖皮雙重質料的效果。企領、毛毛反袖的設計，款式有少少似中國唐裝衫，若然簡簡單單一件麖皮褸未能引起你興趣，這件又如何？&#13;<br> 原價：$3,880　開倉價：$1,880</p><p>★時尚兔毛短褸&#13;<br> 今季「毛毛」復興，各款Fur又再次出動，好似這款意大利兔毛短褸，軟滑真兔毛配以粗絲帶做綁帶，短身設計，款式簡約、高貴、Fashionable，絕對是一眾型女的貴氣之選。&#13;<br> 原價：$3,280　開倉價：$1,880</p><p>★雙面背心雙Style&#13;<br> 意大利兔仔毛背心，一面是兔仔毛，另一面是兔仔皮，兔毛效果較柔，真皮效果則帶點剛陽味道，一件背心兩種Style，鍾意點襯都得。可惜數量有限，全場只得十件，要買一定要快手！&#13;<br> 原價：$2,880　開倉價：$1,580</p><p>★線冷企領Zip-UpBiker&#13;<br> 崇尚簡約主義者，可以諗諗呢款洗水山羊皮Zip-UpBiker。褸領、袖口同褸腳都用上線冷，配合洗水效果，款式較中性。另有啡色供選擇，啡色洗水效果更明顯。&#13;<br> 原價：$1,980　開倉價：$980</p><p>★破格「款」「色」&#13;<br> 想打扮得體又要有突出效果，這件粉藍色小企領羊皮褸是不錯的選擇。一幅過小企領Cutting配粉藍色羊皮，「款」「色」大破格，平日襯CasualWear亦可。&#13;<br> 原價：$1,880　開倉價：$880</p><p>★斯文孖襟中褸&#13;<br> 孖襟款式勝在斯文又簡單，可以着返工，襯CasualWear亦得。款式襟興易襯，着多幾季都無問題，羊皮質料軟熟舒服。&#13;<br> 原價：$2,880　開倉價：$1,100</p><p>★仿古收腰中褸&#13;<br> 唔一定要買二手褸先有靚款，這件中褸選用收腰、綁帶設計，款式和Cutting同樣有古着味道。山羊皮質料較厚，天氣再凍少少着都無問題。&#13;<br> 原價：$2,980　開倉價：$1,200</p><p>潮男之選</p><p>★簡約Zip-UpBikerJacket&#13;<br> 鍾意BikerJacket，又唔想要太多花巧Detail，這件羊皮Zip-UpBikerJacket就最啱。款式簡約，淺啡色羊皮車上白色線，效果非常突出，單襯一件Big-VTee已經夠晒型格。&#13;<br> 原價：$1,980　開倉價：$980</p><p>★激似agnesb&#13;<br> 泥黃色牛麖皮褸，款式激似agnesb其中一款皮褸。設計以簡約為主，顏色款式好易襯，牛皮初着會較重及硬身，但着多幾着就會變軟，名牌款一千蚊有找，值得考慮！&#13;<br> 原價：$1,980&#13;<br> 開倉價：$980</p><p>★麖皮西裝褸返工都得&#13;<br> 揀件太花巧的款式，怕只可以着一晚太浪費，穩陣起見最好揀西裝褸款。深啡牛麖皮西裝褸，質料軟熟，款式易襯，Casual、斯文點襯都得，唔怕一年先着得一次，另有拉鏈款供選擇。原價：$1,360&#13;<br> 開倉價：$680</p><p>★型格線冷×牛麖皮&#13;<br> 牛麖皮衫身襯線冷衫袖及領，款式Casual得體又唔會過於隆重，襯二手老牛最GoodFit。曾幾何時言承旭都着過類似款式，一千有找跟星着衫，計落都幾抵！&#13;<br> 原價：$1,560　開倉價：$780</p><p>★粗豪仿毛領StoneWash&#13;<br> 將牛皮以石磨洗水方法造成殘舊感覺，襯埋同樣帶少少殘舊的仿毛領，款式較為成熟粗豪。殘殘哋，着多幾着再殘啲重型。&#13;<br> 原價：$1,980　開倉價：$980</p><p>★超暖毛裡麖皮褸&#13;<br> 泥黃色牛皮配襯仿毛「花生米」內裡，保暖度極佳。反領西裝款，一派斯文型格設計，但衫身頗重，無番咁上下大隻恐怕未必揹得起，無番咁上下身形亦未必着得好睇。&#13;<br> 原價：$2,400　開倉價：$1,200</p><p>★鐵騎黑皮褸&#13;<br> 雖說「Biker」熱稍退，但鐵騎士點都要有番一兩件放喺衣櫃，以作襯車之用。黑色Zip-Up少少收腰款，經典款式，對男仔來說唔太花巧。另有腰帶款，不妨趁平執番件。&#13;<br> 原價：$1,980　開倉價：$980</p><p>冠榮皮衣開倉：</p><p>日期：即日起至月2月7日&#13;<br> 時間：上午12時至晚上9時&#13;<br> 地址：尖沙嘴半島中心地庫L23舖&#13;<br> 電話：98083833&#13;<br> 付款方法：只收現金&#13;<br> ＊買皮褸送皮袋&#13;<br> 凡於開倉期間購買任何一款皮褸，均可獲贈皮袋仔一個，送完即止。</p></body></html>