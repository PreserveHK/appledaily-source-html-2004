<html><header><meta charset="utf-8"><title>環球10周年大晒冷<br>左麟右李坐正中　安仔後排面燶</title></header><body><h1>環球10周年大晒冷<br>左麟右李坐正中　安仔後排面燶</h1><p>環球唱片將於十二月在會展舉行十周年演唱會，眾星昨日出席記者會，現場擺放了一張「晒冷」海報，譚詠麟與李克勤被安排在海報中央，穩坐一哥位置，面黑黑的安仔則被安排站在克勤後面。</p><p>譚詠麟、李克勤、許志安、張栢芝、余文樂、黃伊汶、劉浩龍和鄭融等環球歌手，昨日在尖沙嘴美麗華酒店出席「環球10周年飛越音樂經典演唱會」記者會，現場擺放了一張環球旗下眾歌手「晒冷」的巨型大海報作布景。<br> &#13;<br> <spanclass>擺情侶檔上枱 &#13;<br> 阿倫與克勤被安排在海報的正中央，穩坐一哥位置，被傳與克勤不和的安仔則面燶燶在克勤背後，而曾傳出緋聞的劉浩龍和鄭融亦排在一起，劉浩龍的視線更騎呢地望向鄭融胸部。&#13;<br> 記者會上，眾星分別上台發表希望演唱會當晚與誰合作，安仔將余文樂及黃伊汶、劉浩龍和鄭融這兩對緋聞情侶「擺上枱」，安仔笑說：「我諗住同啲新人合作吓，好似余文樂、黃伊汶、劉浩龍同鄭融啦，睇吓到時唱得興高采烈嘅時候，佢哋會唔會激吻或者遊船河囉！」&#13;<br> 當影大合照時，各人都非常禮讓，不肯站中間，克勤更站在最旁，最後由安仔與阿倫站在中間。<br> &#13;<br> <spanclass>「前後排夾攻」 &#13;<br> 對於穩坐一哥位置，克勤說：「唔好咁講，唔係嘅，打排球都有前後排攻擊啦！」而被指影海報時面燶燶的安仔說：「咁都得，好驚呀！梗係唔係，可能我影嗰日曬過太陽，所以黑咗啲啩！」&#13;<br> 採訪：胡比&#13;<br> 攝影：林德雄&#13;<br> </spanclass></spanclass></p></body></html>