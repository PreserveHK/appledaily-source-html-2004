<html><header><meta charset="utf-8"><title>祖迪羅一見拍檔疲勞盡消</title></header><body><h1>祖迪羅一見拍檔疲勞盡消</h1><p>由姬妮芙柏露（GwynethPaltrow）同祖迪羅（JudeLaw）主演嘅《轟天戰士決戰明日世紀》，前晚喺東京電影節度舉行首映。雖然祖迪羅喺前晚先到日本，未能趕赴首映，但係喺噚日嘅記招，佢就官仔骨骨咁現身。祖迪羅話自己搭咗十幾個鐘飛機，已經攰到成個人散晒，不過佢一見到老友姬妮芙即刻雞啄唔斷，不知幾咁醒神。</p></body></html>