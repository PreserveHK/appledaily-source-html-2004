<html><header><meta charset="utf-8"><title>全球最長氣MP3機</title></header><body><h1>全球最長氣MP3機</h1><p>MP3機喺機能上難以有所突破，玩嚟玩去都係機殼度花心思，故近期嘅MP3機熱潮明顯減卻不少，筆者主觀地認為，一部隨身聽最大吸引力，始終係賣相同持久力，又彩芒又打機，只算略為增值，帶嚟嘅耗電問題反而得不償失。AIWA就剛推出新款MP3機XDM-S700，以全球最長氣機種做賣點，1粒AA筆芯電，已可播放100小時ATRAC3格式嘅音樂，即係不停咁播都可捱到4日以上！而且筆芯電周街都買到，補充上都好方便，差不多毋須擔心電源嘅問題。加上賣相頗為靚仔吸引，淨睇呢兩點已經值得入貨。XDM-S700內置256MB記憶體，另有一款內置128MB版本同時推出，不過兩款機都要11月先賣街，售價亦未定。&#13;<br>&#13;<br>記者：徐影龍</p></body></html>