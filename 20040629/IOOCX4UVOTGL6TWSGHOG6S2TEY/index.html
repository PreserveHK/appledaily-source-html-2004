<html><header><meta charset="utf-8"><title>電腦新產品：<br>n30藍芽PPC$1,980至抵價登場</title></header><body><h1>電腦新產品：<br>n30藍芽PPC$1,980至抵價登場</h1><p>講起PocketPC，唔少人嘅印象都係覺得大大嚿，其實近年PPC已經歷多代嘅大瘦身，論體形，其實同Palm機都分別不大，而且對PDA初哥嚟講，PPC因為用上同視窗近似操作環境，更係易於上手，acer最新推出嘅PocketPCn30更係擺明針對一眾入門級玩家而設，價錢跌破2千，只要$1,980就有得玩，而且重係內置藍芽功能，實在係最近出機嘅好選擇。&#13;<br>&#13;<br>記者：許福合&#13;<br>攝影：陳偉強&#13;<br>ImageGirl：Winnie</p><p><spanclass><fontstyle>Profile  &#13;<br> 處理器：SamsungS3C2410266MHz&#13;<br> 記憶體：64MBSDRAM/32MBFLASH&#13;<br> LCD：3.5吋TFT、16bit、240×320&#13;<br> 擴充：SDIO/MMC&#13;<br> 介面：紅外線/藍芽&#13;<br> 體積：118×71×13mm&#13;<br> 重量：130g&#13;<br> 系統：MSWindowsMobile2003&#13;<br> &#13;<br> 無論邊種流動產品，要吸引用家注意，功能之外，更要有個型仔外觀先夠煞食，呢部n30機身金屬銀為主色，相當輕巧細部，機面設計簡單，只有標準4個按鈕，顯得3.5吋屏幕好似變大咗咁，而厚度更只有13mm，要放喺衫袋或手袋都好方便，而功能更一啲都冇偷工減料，非常足料！</fontstyle></spanclass></p><p><spanclass><fontstyle>加$180買802.11b卡  &#13;<br> 雖然話n30係入門機，但功能上就一啲都唔簡單，淨係內置嘅藍芽功能，就已經比好多PPC強，尤其現時藍芽手機愈來愈普及，只要配合n30，就可以透過GPRS接駁到互聯網瀏覽網頁同收發電郵，若果覺得速度唔夠快，現時購買n30嘅用家，只要加多$180，就可獲得多一張SD介面嘅802.11b無線網絡卡，同類網絡卡一般都要$800以上，即加埋只要$2,160，就可有齊兩種最流行無線介面，與高檔PPC相比，功能上亦分別不大。n30另外更附送一條3合1Cable，除用作接駁電腦及充電外，更可以直接駁一般USB裝置，如讀卡器、FlashDrive等，唔經電腦直駁讀取資料，可取代Notebook嘅地位。</fontstyle></spanclass></p><p><spanclass><fontstyle>PocketTV隨時開畫  &#13;<br> 軟件方面，因為PPC都係使用Microsoft個《WindowsMobile2003》，基本個人手帳、日程管理、文書處理及MP3播放當然唔少得，而隨機亦附送唔少實用軟件，鍾意睇戲就要留意《PocketTV》，可以播放到MPEG-1影片，只要有張夠大嘅SD卡，搭車睇戲都唔係難事！至於流暢度，n30使用SamsungS3C2410處理器，速度為266MHz，影片流暢度都算不俗，不過屏幕亮度只算一般，戶外使用略為輸蝕。另外還有必裝嘅《字典通》，可以查到解釋之餘，重內置有TextToSpeech技術，可以教埋你點讀，好方便！</fontstyle></spanclass></p><p>acerHK&#13;<br> 查詢電話：25280233&#13;<br> &#13;<br> <spanclass><fontstyle>無線傳輸PPC  &#13;<br> 市面上同時內置藍芽或無線上網功能的PPC真係唔多，而且多數會是貴價機種（所以平價機多數會另買外置擴充插卡），所以今次acern30相形之下，$1,980感覺更抵買。</fontstyle></spanclass></p><p><spanclass><fontstyle>iPAQ4150&#13;<br> 內置802.11b  &#13;<br> 內置802.11b無線網絡，唔使另外插卡。&#13;<br> 處理器：IntelX-ScalePXA255400MHz&#13;<br> 記憶體：&#13;<br> 64MBSDRAM/32MBFLASH&#13;<br> 介面：802.11b/藍芽&#13;<br> $3,580（a）</fontstyle></spanclass></p><p><spanclass><fontstyle>iPAQ2210&#13;<br> 雙插卡設計  &#13;<br> 2210最平當然係雙插卡設計，可用CF同SD卡。&#13;<br> 處理器：IntelX-Scale400MHz&#13;<br> 記憶體：&#13;<br> 64MBSDRAM/32MBFLASH&#13;<br> 介面：藍芽&#13;<br> $2,980（a）</fontstyle></spanclass></p><p><spanclass><fontstyle>iPAQ1940&#13;<br> 功能相若  &#13;<br> 單睇Config，1940最接近n30，不過售價就稍高。&#13;<br> 處理器：SamsungS3C2410266MHz&#13;<br> 記憶體：64MBSDRAM/32MBFLASH&#13;<br> 介面：藍芽&#13;<br> $2,380（a）</fontstyle></spanclass></p><p><spanclass><fontstyle>e750&#13;<br> 勁型賣相  &#13;<br> Toshibae750外形好煞食，係iPAQ外好選擇。&#13;<br> 處理器：IntelX-ScalePXA255400MHz&#13;<br> 記憶體：64MBSDRAM/32MBFLASH&#13;<br> 介面：紅外線/802.11b無線網絡&#13;<br> $3,680（b）</fontstyle></spanclass></p><p>（a）HPHK&#13;<br> 電話：800938833&#13;<br> &#13;<br> （b）其士（商業系統）&#13;<br> 電話：29533555</p></body></html>