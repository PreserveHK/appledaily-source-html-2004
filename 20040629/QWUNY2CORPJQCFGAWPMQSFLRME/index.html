<html><header><meta charset="utf-8"><title>一味窩輪：地產Call輪揀來炒</title></header><body><h1>一味窩輪：地產Call輪揀來炒</h1><p>恒指埋單升9點，收市後即月期指繼續升，卒之升夠75點，高水50點。傳統智慧係高水代表個市會再做好啲，不過傳統智慧好多時都係錯嘅，然則，呢鋪又點？相信傳統智慧係啱嘅，個市仍然係向上，皆因即月期指今日結算。&#13;<br> 昨日恒指有得升，全憑地產股。升幅最大嘅地產股係新世界（017），收5.65元，升幅2.7%，不過新世界唔係成份股，對指數上升冇貢獻。新地（016）升75仙，拖動恒指5.9點；長實（001）亦升75仙，拉動恒指5.6點；恒地（012）升80仙，推動恒指升4.7點。3隻大型地產股，總共拉高恒指16.2點，較指數升幅9點重要大。&#13;<br> 地產股有勢，炒佢哋嘅Call輪應該搵到啖食。新世界冇乜Call輪啱埋手，放棄可也，睇好新世界可直接買正股。<br> &#13;<br> <spanclass>新地輪揀9391 &#13;<br> 新地Call輪揀9391同9977。9391喺12月到期，輪價58仙，溢價9.3%，槓桿率11倍。想贏輸都放大更多，賭9977，10月到期，輪價34.5仙，溢價12.5%，槓桿率18.5倍。&#13;<br> 長實Call輪，正路揀9973，11月到期，輪價33.5仙，溢價12%，槓桿率17.1倍。想贏輸都細些少，則揀9227，11月到期，輪價44仙，溢價9%，槓桿率13倍。&#13;<br> 恒地Call輪難揀少少，9037本來唔錯，年底到期，輪價64仙，溢價6.9%，槓桿率5.2倍，屬於穩陣對象，衰在冇乜成交。&#13;<br> 章盛</spanclass></p></body></html>