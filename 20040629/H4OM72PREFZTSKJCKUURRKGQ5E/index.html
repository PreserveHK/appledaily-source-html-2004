<html><header><meta charset="utf-8"><title>拍戲買定保險有苦自己知<br>梁家輝倒吊風車轉到嘔</title></header><body><h1>拍戲買定保險有苦自己知<br>梁家輝倒吊風車轉到嘔</h1><p>梁家輝早前演出新片《千機變II花都大戰》，印象最深刻是拍攝一場被五花大綁倒吊在風車上的鏡頭，由於拍了五小時，感覺如坐過山車，拍完落地時嚴重作嘔，更險些中風。</p><p>女子組合Twins的蔡卓妍（阿Sa）和鍾欣桐（阿嬌）、房祖名、陳冠希和梁家輝等主演的《千機變II花都大戰》於下月中上映，英皇用該片力捧成龍之子房祖名，未知能否奏效。&#13;<br> 戲中祖名飾演馬戲班小子，他獲好心馬戲團班主梁家輝收留。元奎導演算大整蠱，要家輝在戲中扮女人，又要五花大綁在風車上轉動，歷時五小時，令他作嘔。<br> &#13;<br> <spanclass>Twins匿埋偷師 &#13;<br> 拍完該場戲後家輝說：「感覺就好似去咗迪士尼樂園玩咗五小時過山車咁，雙腳落地後嚴重作嘔，頭痛咗足足半日，非常辛苦。真係比玩過山車重要苦，因為成個人吊上風車後，要講對白交戲。其實我吊咗個幾鐘已經接近失去知覺，以後重要撐多三粒鐘，好彩我一向身體壯健，唔係中風都似！」&#13;<br> 為了拍這場戲，家輝更買了過十萬保險，希望對家人能夠有個保障。他一向很愛錫兩個女兒，所以做任何事，他會先為兩個年幼女兒設想。在《千》片中，家輝可說是前輩級演員，所以幾位年輕演員都表示要跟他學演戲，特別是阿Sa和阿嬌經常躲在攝影機後看家輝演出。<br> &#13;<br> <spanclass>扮女人生粒粒 &#13;<br> 更爆笑是二人看見家輝扮豔女，因為劇情指他苦練「乾坤大轉移神功」，而令身體機能產生異變，忽男忽女，家輝說：「我真係有苦自己知囉，每日拍攝前要預多四小時化妝，又要佩戴大量髮夾首飾，認真麻鬼煩！最慘係我對部份女性化妝品敏感，每次拍攝完畢落妝，面部眼袋位置就會起粒粒，搞到每日返到酒店又要搽抗敏藥。」</spanclass></spanclass></p></body></html>