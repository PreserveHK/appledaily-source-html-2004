<html><header><meta charset="utf-8"><title>Kodak夏日新機3連環</title></header><body><h1>Kodak夏日新機3連環</h1><p>暑假又快到，又係四出去旅行兼影相嘅好時機；Kodak今日公布一連推出3部全新數碼相機，好似想夾住大家買新DC去旅行一樣；3部新機以DX7440最搶眼，半專業級、機身輕巧之餘，價錢OK，值得留意。&#13;<br>&#13;<br>記者：朱崇德</p><p><spanclass><fontstyle>DX7440暗攝專家  &#13;<br> DX7440是一部具備400萬像素CCD的半專業級DC，鏡頭使用德國名牌SCHNEIDER-KREUZNACH，具4倍光學變焦能力（相等傳統相機33-132mm）；初試第一樣好感，是快門反應時間只有0.2秒，用嚟捕捉多變拍攝環境，真係有信心好多！&#13;<br> 低光源自動對焦系統亦好煞食，測試時，曾模擬燭光晚餐環境，在低光照環境下，發現佢個對焦系統一樣表現精確；機身內置全自動拍攝摸式，如果是DC老手，佢重另備有光圈、快門及全手動拍攝摸式，拍攝自主性高；如果想稍稍偷懶啲，佢亦內置有16種自動情景模式（例如：夜間、海灘、雪景及近拍）。&#13;<br> 至於新機必配嘅Movie模式，DX7440亦見落足料，共分320×240同640×480模式（影爆卡、有聲），要VCD或DVD影像質素完全自己揀；機身內置32MB記憶體，唔夠使重有SD/MMC擴充插槽，新機落地價$2,690，真係算幾抵買。</fontstyle></spanclass></p><p><spanclass><fontstyle>CX7330　抵玩入門機  &#13;<br> CX7330是3部新機中入場費最便宜一部──$1,490，CCD是入門級的310萬像素，一般打3R-5R相都好夠使，鏡頭使用KODAKRETINAR非球面全玻璃光學變焦鏡頭，有3倍變焦能力，相當傳統相機37至117mm焦距，而LCD的尺寸則為1.6"；CX7330一樣有Movie模式，不過只得相約VCD質素的320×240（影爆卡、有聲），機身內置16MB記憶體，而且另備有MMC/SD記憶卡擴充插槽。</fontstyle></spanclass></p><p><spanclass><fontstyle>CX7530&#13;<br> 500萬高解像  &#13;<br> 雖然是入門新手專機，但CX7530就配備有500萬像素的高解像度，是三部新機之冠！鏡頭一樣使用優質的3倍變焦KODAKRETINAR鏡，不過用上更Wide的34至102mm設計，LCD更升級做1.8"，Movie模式同DX7440一樣，有640×480及320×240兩種拍攝模式（影爆卡、有聲），內置記憶體有32MB及配置有MMC/SD記憶卡擴充插槽。&#13;<br> &#13;<br> KodakHK&#13;<br> 電話：800901514</fontstyle></spanclass></p></body></html>