<html><header><meta charset="utf-8"><title>葛妮洛芙官非纏身克制演出</title></header><body><h1>葛妮洛芙官非纏身克制演出</h1><p>今年一直俾官非纏身嘅女歌手葛妮洛芙（CourtneyLove），早幾日終於喺庭上認傷人罪獲輕判，暫時放下心頭大石，前晚就喺聖地牙哥嘅夜店做咗個公開演出。由於佢啱啱因為三月表演嘅時候掟傷人而被判罪，所以當晚佢都表現得比較克制，如果唔係分分鐘又再孭多單官司。</p></body></html>