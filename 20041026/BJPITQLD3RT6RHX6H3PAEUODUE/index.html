<html><header><meta charset="utf-8"><title>星級名車：平治迷邱凱敏<br>鍾意SLK350型仔夠狠</title></header><body><h1>星級名車：平治迷邱凱敏<br>鍾意SLK350型仔夠狠</h1><p>約電視節目主持邱凱敏做訪問，她指明要試揸平治的SLK350，原來佢係平治迷，鍾意Benz跑馬力強，外形又靚靚仔仔，好適合女仔揸。她說在香港揸車要夠狠，因為路面人多車多，下下Cut線絕對不能猶豫，所以這架體積不大，馬力又強，遇神殺神遇鬼殺鬼的SLK350就絕對跟她匹配。&#13;<br>&#13;<br>記者：曾順珍　攝影：林栢鈞</p><p><spanclass><fontstyle>最愛平治夠穩陣  &#13;<br> 邱凱敏好鍾意平治，因為她覺得平治屬歐洲車，所以鋼料好又穩陣，相比其他日本車就少揸，就算是現在的座駕，都是三年前買下的平治C320，還自資加裝AMG包圍，令架車更有跑味。&#13;<br> 「我一向都揸開歐洲車，除咗平治外，重揸過寶馬、紳寶，呢部SLK開篷就好型仔，而且操控好，掟彎都好穩定，所有設備都好就手，如果係桃木表板重靚。我𠵱家都考慮緊換車，雖然好鍾意呢部跑車，但就只得兩座位，如果我一個人坐就無問題，不過因為我都會同屋企人一齊用，所以就唔係好夠位，但架車整體嚟講都算唔錯。」</fontstyle></spanclass></p><p><spanclass><fontstyle>鍾意揸車多過坐車  &#13;<br> 睇邱凱敏的一身型女打扮，想必揸車應該有番咁上下……「狼」，她卻說自己是個安全司機，自小不愛打遊戲機的她，唯獨愛玩賽車Game，所以在加拿大剛滿十六歲時，便立即考牌揸車。技術嘛？她說：屬中上啦！最怕那些連左右都分不清的司機。&#13;<br> 「我好鍾意揸車，因為做乘客好無聊，時間唔知點打發，除咗坐我男友車就例外，所以得閒嗰時我會載朋友到郊外玩，我一啲都唔介意做司機㗎！」&#13;<br> 問自稱安全司機的邱凱敏有無揸快車？&#13;<br> 「自問都係一個安全司機，但如果得我自己一個人嘅時候，都會試過行時速200公里㗎（其他人唔好學！），你知啦，每個司機都會覺得自己揸得好安全㗎嘛！」</fontstyle></spanclass></p><p><spanclass><fontstyle>Cut線快　準　狠  &#13;<br> 由加拿大返港七年，她也承認香港的道路是非一般車路。&#13;<br> 「喺香港Cut線要快、準、狠，加拿大人揸車唔會趕時間，但喺香港揸車，行人大晒，所以要好小心。起初我都會因為揸車而發脾氣，但𠵱家唔會，我覺得如果因為咁而發脾氣會降低我嘅EQ，所以𠵱家就算見到的士司機唔讓我，我會同自己講『算啦！』，因為就算自己好趕時間都唔係人哋嘅錯，可以話到咗爐火純清嘅階段。」&#13;<br> 訪問期間，邱凱敏一直說自己穩陣又技術唔錯，如果真係要挑剔，她只輕描淡寫的表示每當趕時間，泊車時就會「比較粗魯」，例如鏟上行人路膊又或撞跌雪糕筒咁，所以下次在街上見到她泊車時，有理無理都行遠點就實無衰！&#13;<br> &#13;<br> <spanclass><fontstyle>尖鼻車首  </fontstyle></spanclass></fontstyle></spanclass></p><p><spanclass><fontstyle>22秒開篷  </fontstyle></spanclass></p><p><spanclass><fontstyle>型格裝備  </fontstyle></spanclass></p><p><spanclass><fontstyle>Mercedes-BenzSLK350Profile  &#13;<br> 引擎：3498ccV6SOHC&#13;<br> 馬力：272ps/6000rpm&#13;<br> 扭力：35.7kgm/2400-5000rpm&#13;<br> 傳動：7前速7GTronic半自動波，後輪驅動&#13;<br> 懸掛：（前）三連桿（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：（前）225/45R17ContinentalSportContact2&#13;<br> （後）245/40R17ContinentalSportContact2&#13;<br> 尺碼：4089×1777×1296mm&#13;<br> 軸距：2430mm；車重：1465kg&#13;<br> 0-100公里：5.5秒；極速：250km/h&#13;<br> 平均耗油量：9.9L/100km&#13;<br> 車輛提供：仁孚行汽車（28957339）</fontstyle></spanclass></p></body></html>