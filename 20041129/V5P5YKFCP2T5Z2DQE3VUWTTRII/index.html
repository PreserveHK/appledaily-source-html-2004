<html><header><meta charset="utf-8"><title>數碼影音：<br>60GBMPM-202勁錄7日電視節目</title></header><body><h1>數碼影音：<br>60GBMPM-202勁錄7日電視節目</h1><p>近年MediaPlayer大行其道，閒閒哋都有三、四十GB容量，聽歌、睇相，或者裝十套八套戲都絕對唔成問題。而NHJ新推出嘅MPM-202就做得晒以上所有嘢之餘，硬碟容量更去到內置60GB。重有即錄電視機座同遙控器，連續錄影130個鐘都冇問題，夠你唔熄機錄晒成個禮拜電視節目，價錢重唔使五千蚊！&#13;<br>&#13;<br>記者：劉耀祥　攝影：陳偉強&#13;<br>ImageGirl：Wendy</p><p><spanclass><fontstyle>Profile  &#13;<br> 支援格式：MPEG4/JPEG/WAV/MP3&#13;<br> 硬碟：2.5吋60GB（4200rpm）&#13;<br> 顯示器：3.5吋/480×234像素/TFT&#13;<br> 視頻制式：PAL/NTSC&#13;<br> 接駁介面：USB2.0/S-Video/AVIn-Out&#13;<br> 電池：專用充電池&#13;<br> 使用時間：3小時（影片）/6小時（音樂）&#13;<br> 體積：140.4×30.5×80.4mm&#13;<br> 重量：288.6g</fontstyle></spanclass></p><p>講到「NHJ」品牌對香港人可能較為陌生，其實「NHJ」乃來自日本的影音產品生產商，尤其精於「睇電視」產品，最為人熟悉乃其電視手表，不過暫時只得日本線路，所以香港仍未引入。所以今次MPM-202理所當然要Show吓Quali，唔單止睇得電視，更可以直錄電視，夠晒方便。</p><p><spanclass><fontstyle>冷光機座一㩒即錄  &#13;<br> MPM-202外形與一般MediaPlayer唔係太大分別，都係中置顯示器加上兩邊按鈕。不過MPM-202搶眼之處竟然並不在於機身，因為其機座及遙控器比主機更好玩，可謂妹仔大過主人婆。先講講個機座，插着電源之後已經即時撻着前面大大盞冷光燈，又變紅又變藍，好鬼搶眼。過少少就有個錄影掣，想一按即錄就完全靠晒佢。要錄電視，首先要插入位於機座後嘅電視天線，就可以即時播放電視節目。特別一提就係機座天線插屬插針式，與香港一般駁頭唔同，不過隨機會跟埋個接駁頭，唔使再另外買，夠晒細心。</fontstyle></spanclass></p><p><spanclass><fontstyle>內置SD/CF雙插卡槽  &#13;<br> 講完個妹仔，都係時候講番個主人。驟眼睇MPM?02外形同手提遊戲機差唔多，主角當然係3.5吋TFT顯示器，解像度有480×234像素，一個比較少見嘅像素，之但係都冇影響其影像質素，十分清晰同反應流暢。唯獨是當調校大聲時，顯示器會受喇叭影響，畫面會出現波浪紋，較番細聲啲或者用耳筒就可以解決問題。講到明係影音中心，MPM?02支援MPEG4格式檔案之餘，亦可以睇相兼聽歌，而且亦都唔使吓吓都靠條USB線過來過去。因為機身內置SD及CF插槽，最大支援512MBSD及1GBCF，記憶卡槽設有活門，美觀與實用兼備！&#13;<br> 查詢：26191889（NCCAsia）</fontstyle></spanclass></p><p><br> &#13;<br> <spanclass><fontstyle>播片機潮流新貴  &#13;<br> MediaPlayer已經成為現時最潮之影音新貴，集睇相、聽歌、睇戲於一身，一機搞掂晒，唔使左一部右一部咁麻煩！</fontstyle></spanclass></p><p><spanclass><fontstyle>內置收音機iriverPMP-140  &#13;<br> iriverPMP-140內置640×480高解像度顯示器，更內置收音機功能。&#13;<br> 規格：40GB、3.8吋顯示器、MPEG4/MP3/WMA/XviD&#13;<br> $4,580（a）</fontstyle></spanclass></p><p><spanclass><fontstyle>名牌作業式ZenPMC  &#13;<br> ZenPMC作業系統用上「名牌」微軟嘅WindowsMobile，連MediaPlayer亦見其蹤影。&#13;<br> 規格：20GB、3.8吋顯示器、MPEG4/MP3/WMA&#13;<br> $3,998（b）</fontstyle></spanclass></p><p><spanclass><fontstyle>超型仔之選AV420  &#13;<br> MediaPlayer一般都四四方方，冇乜線條可言，不過呢部ArchosAV420就一身流線外形，又睇得又用得。&#13;<br> 規格：20GB、3.8吋顯示器、MPEG4/MP3/WMA&#13;<br> $5,480（c）</fontstyle></spanclass></p><p><spanclass><fontstyle>輕巧播片機SSF-M2  &#13;<br> JNCSSF-M2比市面上MediaPlayer細小，雖然只有512MB，不過已經夠裝一套90分鐘影片有餘。&#13;<br> 規格：512MB、3.5吋顯示器、MPEG4/MP3&#13;<br> $2,590（d）</fontstyle></spanclass></p><p><spanclass><fontstyle>又影又播片SSF-M20  &#13;<br> JNCSSF-M20外形與M2一樣細小，具有收音機功能，兼且可以加入影相鏡頭。&#13;<br> 規格：512MB、3.5吋顯示器、MPEG4/MP3&#13;<br> $2,890（d）</fontstyle></spanclass></p><p><spanclass><fontstyle>支援RealPlayerPV-330  &#13;<br> MediaPlayer通常都係支援MPEG4為主，但係SM1PV-330就支援埋Real格式檔案，唔使自己轉格式咁麻煩。&#13;<br> 規格：20GB、2.5吋顯示器、MPEG4/MP3/Real&#13;<br> $4,990（e）</fontstyle></spanclass></p><p><spanclass><fontstyle>查詢：  &#13;<br> （a）iriver（25582166）&#13;<br> （b）CreativeHK（23312930）&#13;<br> （c）捷成洋行（29262320）&#13;<br> （d）JNC（21519299）&#13;<br> （e）SM1（23216108）</fontstyle></spanclass></p></body></html>