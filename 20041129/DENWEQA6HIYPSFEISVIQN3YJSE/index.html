<html><header><meta charset="utf-8"><title>日本Cutie公仔人氣登場</title></header><body><h1>日本Cutie公仔人氣登場</h1><p>「卡娃兒」卡通人物永遠都係女生的至愛，一見可愛得意的公仔，女孩子都會忍唔住尖叫。而日本超可愛卡通人物AngelBlue，誕生15年一直係人氣高企，上星期其Cute樣終於現身香港，佢更帶埋4位卡通朋友，齊齊進駐服飾新店RainbowCity。以後行過銅鑼灣，必定聽到更多女生咿嘩鬼叫！&#13;<br>&#13;<br>記者：梁珮瑜&#13;<br>攝影：周旭文&#13;<br>模特兒：LillianLeung@StarzPeople&#13;<br>化妝：CarrieShih@BeautySquare</p><p><spanclass><fontstyle>5大人氣卡通進駐可愛新店  &#13;<br> 新店RainbowCity集合日本集團NarumiyaInternational五大人氣公仔的少女及童裝系列，各有不同特色，而所有款式講求細節及手工，唔會大量生產，屬限量出品。而香港店由日本設計師負責設計，千多呎店舖以藍天白雲作天花，配合幻彩霓虹燈及彩虹星星牆紙，繽紛活潑極之「卡娃兒」！&#13;<br> （<ahref http:> http://www.Narumiya-net.co.jp/  ）</ahref></fontstyle></spanclass></p><p><spanclass><fontstyle>人氣藍精靈AngelBlue  &#13;<br> 少女品牌AngelBlue於1989年面世，係咁多系列中至Hit的一個，曾與日本麥記搞Crossover。Blue仔設計風格可愛又清爽，愛以卡通人物作設計，顏色搶眼及帶有美國風格的活潑圖案！&#13;<br> 卡通人物：全身藍色的Nakamura-Kun，來自中村星的外星男孩，特徵係成日都好開心及最愛擺甫士，重有個妹妹叫花花（Hana-Chan）。</fontstyle></spanclass></p><p><spanclass><fontstyle>型格馬騮BlueCrossGirls  &#13;<br> 02年才誕生的BlueCrossGirls玩型格設計，口號係「Notsweet，becool!」，以街頭舞者及Hip-Hop為主題，又以黑、灰、卡其等自然顏色為主，與其他可愛系列有所不同。&#13;<br> 卡通人物：馬騮Chibizo愛穿「910」Tee，性格較Cool，日本重有男生系列名叫BlueCross964。</fontstyle></spanclass></p><p><spanclass><fontstyle>熱情陽光DaisyLovers  &#13;<br> 大玩夏威夷風情的DaisyLovers，出生於98年，擁有陽光與海灘的熱情開朗風格，簡約潮流又充滿活力！&#13;<br> 卡通人物：馬騮仔Rucky住在ParadiseIsland，健康活潑兼成日周圍跳，最愛食香蕉。</fontstyle></spanclass></p><p><spanclass><fontstyle>可愛甜美MezzoPiano  &#13;<br> 以粉紅色為主的MezzoPiano於99年誕生，係為充滿夢想的女孩而設。可愛及浪漫主義係系列的主要風格，感覺好以糖果咁甜！&#13;<br> 卡通人物：主角係住在士多啤梨鎮，穿兔仔裝的10歲可愛女孩LovelyBerrie，愛吃布甸及士多啤梨味的糖果，有個性格怕醜的妹妹叫BlueBerrie。</fontstyle></spanclass></p><p><spanclass><fontstyle>簡約浪漫PomPonette  &#13;<br> 98年面世的PomPonette，以SchoolGirl作設計主題，帶有異國風情及巴黎式的浪漫、簡約，將可愛及型格Mix&amp;Match。&#13;<br> 卡通人物：熊仔Mint生於法國一個叫香草村的小島，係一個運動健將！</fontstyle></spanclass></p><p>售賣點：&#13;<br> RainbowCity&#13;<br> (28811423)&#13;<br> 銅鑼灣名店廊1樓F-2舖</p></body></html>