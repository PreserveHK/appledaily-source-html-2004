<html><header><meta charset="utf-8"><title>精明消費：天氣乾燥<br>燉滋補靚湯潤一潤</title></header><body><h1>精明消費：天氣乾燥<br>燉滋補靚湯潤一潤</h1><p>天氣一轉，喉嚨又乾又涸，呢個時候一盅燉湯或糖水就有如靈丹一樣，勝過無數喉糖。工欲善其事，必先利其器，有靚材料都要有個燉盅幫幫手。無論係燉湯高手抑或係初學新丁，以下介紹都不容錯過，事關今日已為各位搜羅了多款燉盅，當中包括傳統陶瓷及電子款式，睇啱就要趁快入貨喇！&#13;<br>&#13;<br>記者：黃婉冰&#13;<br>攝影：蔡鴻雯&#13;<br>ImageGirl：Vicki</p><p><spanclass><fontstyle>大型燉盅靚湯同享  &#13;<br> 獨食難肥，有靚湯當然要一家人齊齊分享。一般燉盅份量只夠一個人飲，想燉多少少？睇怕都要買個有咁上下「份量」嘅大燉盅先足夠。為免買晒材料先發覺燉盅唔夠大，不如先睇睇以下幾款推介，睇吓有邊款合用！</fontstyle></spanclass></p><p><spanclass><fontstyle>電子燉盅唔使睇火夠安全  &#13;<br> 現代家庭「煮」婦要返工又要煮飯，何來幾個鐘坐定定睇住火燉湯？想晚晚有滋潤靚湯飲，惟有靠電子燉盅，備有時間、火力設定及保溫功能，燉完自動保溫，遇上乾水又會自動斷電，唔使睇火又安全，DayDay都有靚燉湯飲。</fontstyle></spanclass></p><p>一鍋多用：電子瓦鍋煲粥都得&#13;<br> 微電腦多功能電子瓦鍋，有紫砂內膽及燉盅，燉盅容量1.2公升，內膽容量3.5公升。燉盅內膽更可以用來煲粥、煲湯，有一小時快熱、燉湯、煲粥等時間設定，可保溫10小時。&#13;<br> 售價：$438(f)&#13;<br> 型號：施樂牌SR-335</p><p><spanclass><fontstyle>小燉盅花款多豐儉由人  &#13;<br> 屋企只得兩支公，一人份量的燉盅就啱啱好。唔好以為燉盅來來去去一個樣，查實一人燉盅都有大細之分，前者至啱燉足料靚湯，細細個要嚟燉冰糖燕窩就最Fit，重有中外各種不同款式，價錢豐儉由人。</fontstyle></spanclass></p><p>嬌俏桃花&#13;<br> 盅面印滿粉藍色桃花，用蝙蝠做兩邊耳仔，圖案簡單清雅，５吋的尺寸燉糖水啱啱好。另備有７吋高的尺寸選擇。&#13;<br> 售價：$35(e)</p><p>店舖資料：&#13;<br> (a)裕華國貨	23840084　九龍彌敦道301-309號&#13;<br> (b)西田百貨	26941111　沙田新城市廣場三期2樓&#13;<br> (c)實惠	29237010　銅鑼灣怡和街1號香港大廈地庫&#13;<br> (d)吉之島	26276688	黃埔花園第五及六期地面及地庫一層&#13;<br> (e)日本城	23636359	黃埔花園十二期(家居庭)商場地下16號舖&#13;<br> (f)永安	27106288	九龍彌敦道345號永安九龍中心</p></body></html>