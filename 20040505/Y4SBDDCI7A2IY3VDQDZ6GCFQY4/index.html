<html><header><meta charset="utf-8"><title>海外車訊：<br>本田UXWagon豪華MPV新勢力</title></header><body><h1>海外車訊：<br>本田UXWagon豪華MPV新勢力</h1><p>近年，豪華配套嘅大型MPV備受追捧，市場叫好又叫座之餘，熱潮更沒有半點減退迹象，連帶本田車廠亦有計劃染指分一杯羹；繼去年下旬嘅東京車展上，廠方披露咗概念版ASM大型MPV，獲得不少迴響後，加上本田新一代Odyseey車系，亦逐漸穩佔市場一席位下，側聞廠方正布署喺今年年中，推出ASM量產型嘅UXWagon登場呢！不如𠵱家一齊嚟先睹為快，睇睇呢份絕密嘅新車資料啦！	&#13;<br>&#13;<br>記者：黃仁傑</p><p><spanclass><fontstyle>賣相出眾有吸引力  &#13;<br> 呢部廠方暫名為UXWagon嘅大型MPV新車，賣相跟早前本田披露嘅ASM概念車好相近，尺碼均較一眾同級對手（如日產Elgrand同豐田Alphard）為大，僅車高由於用上扁平塑製油缸，橫置尾輪軸之間，營造有跟Odyseey相若嘅低矮、低重心車體結構；除車頭備有一對高聚焦HID大燈連AFS可轉向照明配搭外，少不了還輔有方向指揮燈嘅門邊電鏡、左右雙電動趟門、多盞式LED尾燈、電動尾揭背同電動雙天窗組合，加上低斜富動感嘅外形，較一眾對手均來得突出有朝氣。&#13;<br> &#13;<br> <spanclass><fontstyle>i-VTEC引擎柔韌操控了得  &#13;<br> 全線UXWagon新車系，共分有6個型號及前輪（FF）或恒式四驅（4WD）選擇，還有兩台源於新Accord車系嘅2.4公升同3.0公升V6i-VTEC引擎作主打，另備有一套5前速自動波箱。四輪懸掛同屬雙搖臂組合，有循迹性高靠貼地面嘅特性，好切合一部大型MPV嘅要求；另外，除四輪高效能碟煞、ABS連EBD裝置外，車內三排座席重另置8個安全氣袋連充氣簾幕㗎！</fontstyle></spanclass></fontstyle></spanclass></p><p><spanclass><fontstyle>影音裝置媲美劇院  &#13;<br> 新車備有三排8座位標準版及7座位豪華型號；前者中、後排或中、前排可相互組合成卧鋪外，後者中排更可以獨立旋轉作流動會議室用。遇有需要還可以利用活動路軌，將中、後排拍貼，以騰出尾廂更大空間；三排各備有獨立頭枕、中央手枕之餘，三排亦各置獨立冷氣送風同照明配搭。惟最吸引處莫過於車內一套24bit250W輸出嘅AcculiefPremiumSound高級音響連AV系統，以及內置20GBHDD多媒體裝置跟8吋屏幕顯示，其中收錄功能，更可一次過錄低800首金曲（20GB）咁多㖭！</fontstyle></spanclass></p><p><spanclass><fontstyle>本田UXWagonV63.0  &#13;<br> 引擎：2997ccV6DOHCi-VTEC&#13;<br> 馬力：250ps/6000rpm&#13;<br> 扭力：31.5kgm/5000rpm&#13;<br> 傳動：5前速自動波，前輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：215/60R17&#13;<br> 尺碼：4840×1830×1790mm&#13;<br> 軸距：2900mm&#13;<br> 車重：1920kg&#13;<br> 平均耗油：9.8km/L&#13;<br> 新車售價：約港幣40萬起&#13;<br> 查詢：合群汽車（23802231）</fontstyle></spanclass></p><p><spanclass><fontstyle>同級日本豪華MPV比較&#13;<br> 日產Elgrand  &#13;<br> 引擎：3498ccV6DOHC&#13;<br> 馬力：240ps/6000rpm&#13;<br> 扭力：36.0kgm/3200rpm&#13;<br> 尺碼：4795×1795×1920mm&#13;<br> 軸距：2950mm&#13;<br> 售價：$447,900起&#13;<br> 查詢：合誠汽車（28035333）&#13;<br> 點睇：賣相Cyber份量十足，車廂陳設出眾有講究舒適嘅乘坐感受。</fontstyle></spanclass></p><p><spanclass><fontstyle>豐田Alphard  &#13;<br> 引擎：2995ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 尺碼：4800×1805×1935mm&#13;<br> 軸距：2900mm&#13;<br> 售價：$399,015起&#13;<br> 查詢：皇冠汽車（28661020）&#13;<br> 點睇：包裝有多個不同配套惹人喜歡，座艙鋪排吸引兼有愜意乘坐享受。</fontstyle></spanclass></p></body></html>