<html><header><meta charset="utf-8"><title>三菱高層變動放眼將來</title></header><body><h1>三菱高層變動放眼將來</h1><p>本地車壇閱歷深厚又具影響力，兼且為環宇汽車服務超過30年嘅李之盛先生（MrJohnsonLi），經已於上月底正式榮休；雖然令唔少車行中人及汽車傳媒有感損失，但從另一角度去睇，卻祝願李Sir日後有美滿退休生活呢！</p><p>至於新任環宇汽車董事總經理一職為韋翰墀先生（MrPeterWei），繼後不僅掌管三菱汽車在港業務，兼且重升任為香港森那美汽車集團嘅總舵手，掌管旗下多個歐、日汽車品牌，包括福特、越野路華、勞斯萊斯、標致、鈴木及三菱在港嘅銷售業務。然而，負責開日本三菱汽車代理嘅環宇，將會分為兩大汽車部門，以配合三菱廠方於上年之改組；其中，私家車部會由資歷深厚嘅杜美玉小姐（MsShereeDoo）負責，兼任市場策劃及市務部，至於貨車、巴士部則由劉錫儉先生（MrPeterLau）負責。相信管理層有如此清晰嘅行政安排，對日後三菱汽車在港嘅銷售工作，定必事半功倍。&#13;<br> &#13;<br> 記者：陳偉林</p></body></html>