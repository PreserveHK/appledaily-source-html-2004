<html><header><meta charset="utf-8"><title>　　小小超最捧歌神場 - 李八方</title></header><body><h1>　　小小超最捧歌神場 - 李八方</h1><p>歌神許冠傑開演唱會，一日賣晒十場門票，反映其江湖地位，據娛樂版同事報料，由於反應踴躍，歌神決定在八月再開十場，幾時賣票則未見公布。&#13;<br> 不過，八方知道第二輪贊助商仍為小小超嘅盈科保險。&#13;<br> 講起盈保，喺佢間公司做嘢嘅老友話，自從成為阿Sam嘅贊助商後，辦公室電話即刻唔停咁響，因為大家都問，係唔係買保險送入場票？咁梗係冇咁着數嘅事。&#13;<br> 但盈保亦有着數，就係將六月十二日當晚表演變做盈保之夜，由佢哋包起全場門票，供盈保員工認購。因此，如果本身已係盈保客戶，可能要同經紀爭取訂飛，但因為門票有限，老友都話唔知可以應酬到幾多朋友呢！&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>