<html><header><meta charset="utf-8"><title>　　孫中山嫡長孫請局長打理墓地 - 李八方</title></header><body><h1>　　孫中山嫡長孫請局長打理墓地 - 李八方</h1><p>國父孫中山先生曾經喺香港生活十幾年，特區政府決定喺中環衛城道甘棠第設立孫中山博物館，噚日重搞咗個「孫中山及辛亥革命文物徵集行動」，呼籲市民如果有國父同辛亥革命嘅文物，就請慷慨捐出嚟。孫中山嘅嫡長孫孫治平亦有出席徵集行動記者會，佢話飛鵝山百花林重有太婆個墓地喺度，佢捉住民政事務局局長何志平隻手唔放，話畀佢知已經搵東華三院同政府聯絡，請佢點都要幫吓手，不過佢唔知，前幾年百花林國父母親墓經已遭人掘爛毀壞，認真搞笑。&#13;<br> 孫治平話：「阿爺搞革命，成日都唔喺屋企。最記得就算有機會同佢食飯，佢好少出聲。五到十分鐘佢就食完，大廳外面有成班人等緊佢。我哋細路哥唔知咁多嘢。嗰時太細個，夾唔到菜，嫲嫲宋慶齡夾畀我。」&#13;<br> （圖）國父孫中山嫡長孫孫治平（右）要求何志平（右三）幫手打理佢太婆百花林個風水墓。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>