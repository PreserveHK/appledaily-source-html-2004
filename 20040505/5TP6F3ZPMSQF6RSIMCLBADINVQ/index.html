<html><header><meta charset="utf-8"><title>三星伸縮第一擊26萬色芒靚爆鏡</title></header><body><h1>三星伸縮第一擊26萬色芒靚爆鏡</h1><p>玩摺機玩咗咁多年，近年重出埋直身機嘅三星，喺04年一於唔摺又唔直，伸縮式外形先至係今年主菜，自3月德國CeBIT狂晒近10款伸縮式新機之後，日前終於等得到。水貨SGH-D410悄悄到港，外形已經夠煞食，加埋首部三星26萬色彩芒，以及33萬像素鏡頭，唔怪之得開價4千幾蚊都差唔多俾人掃清咁滯！	&#13;<br>記者、攝影：劉耀祥&#13;<br>ImageGirl：Kendy（CoolFactory）</p><p>手機玩伸縮式外形並非新鮮事，早於多年前已經在西門子上見其影蹤，但係對於一眾用家嚟講，睇咗咁多年三星嘅摺機，摺得多都有啲悶。雖然近年三星亦推出直身機，不過競爭始終大，玩伸縮式就可以另闢天地之餘，外形、體積、功能都有更大發揮空間！&#13;<br> &#13;<br> <spanclass><fontstyle>輕輕一推即彈開  &#13;<br> 作為首部到港嘅三星伸縮機D410，一個兩吋大芒已經勁搶眼，加上26萬色顯示，點都要望多幾眼。不過論搶眼梗係要數其伸縮式外殼，機身體積唔算大，就算女仔拎上手都啱啱好，可惜天線就略嫌長，放入褲袋都有少少頂住頂住。而機面就無論推開及閂埋都非常輕鬆，可能機內裝有小型彈簧片，好細力都已經自動彈開及閂埋，推上推落玩到停唔到手。雖然機面有方向及功能掣，不過所有操作都一定要推開機身，否則顯示器就唔會着，雖然比較麻煩，之但係亦可當為Keylock，避免誤按。</fontstyle></spanclass></p><p><spanclass><fontstyle>26萬色芒清夾光  &#13;<br> 之前已經有唔少韓國手機廠推出26萬色彩芒手機，今回大佬出馬，當然要有番咁上下。而D410嘅26萬色彩芒解像度有176×220像素，內置鏡頭則有33萬像素，用嚟影相的確靚得無嘢講，夠清夠光夠細緻，反應亦都快，內置十幾款相框、四款特別效果，兼且可以拍埋16秒短片，玩意認真夠晒多。不過較可惜就係內置記憶體較少，影相及拍片各有3MB，而一段16秒短片就接近1MB，換言之拍3段片就「滿座」。而D410於聲效上亦首次用上64和弦，機面喇叭聲量亦夠大聲，開盡都未有拆聲情況。</fontstyle></spanclass></p><p><b> PROFILE</b> &#13;<br> 制式：GSM900/1800/1900三頻&#13;<br> 顯示器：26萬色/176×220像素/TFD&#13;<br> 鏡頭：33萬像素&#13;<br> 功能：64和弦、MMS、GPRS、紅外線、JAVA&#13;<br> 備用時間：254小時&#13;<br> 通話時間：3小時&#13;<br> 體積：97×48×24mm&#13;<br> 重量：116g&#13;<br> 查詢：27872282（全新世界）&#13;<br> </p><p><spanclass><fontstyle>各地抵玩伸縮手機  &#13;<br> 嫌棄傳統摺機？想轉玩伸縮機身嘅話，德、港、韓、中都各有代表，論規格雖未有D410咁強，不過價錢都相對較抵玩，一樣諗得過！</fontstyle></spanclass></p><p>&#13;<br> &#13;<br> <b> 查詢</b> &#13;<br> （a）華迅電訊（23819022）&#13;<br> （b）迪生數碼（23964545）&#13;<br> （c）Powercom（26361123）</p></body></html>