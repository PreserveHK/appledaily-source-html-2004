<html><header><meta charset="utf-8"><title>明星試車：<br>宣萱試駕歐寶Vectra3.2GTS撩人鋉車最啱</title></header><body><h1>明星試車：<br>宣萱試駕歐寶Vectra3.2GTS撩人鋉車最啱</h1><p>以歐洲車嚟講，歐寶給人嘅感覺較低調，其頂級版Vectra3.2GTS房跑車亦唔例外。斯文外表隱藏着跑車元素，低調得嚟又會給人深刻嘅駕駛感覺。今次我哋情商愛玩車嘅宣萱，幫手試一試呢部「內」、「外」不一樣嘅房跑車，睇睇佢有何評價！&#13;<br>記者：黃婉冰&#13;<br>攝影：林栢鈞</p><p>自言好鍾意揸車嘅宣萱，不但曾經擁有多部不同類型嘅車款外，試車當日見到呢部引擎容積達3.2公升，兼有強勁動力輸出嘅歐寶Vectra3.2GTS時，當然要親自落場試番轉。&#13;<br> &#13;<br> <b> 十分鐘試車短評</b> &#13;<br> 訪問當日選在出名好劈嘅清水灣，但撞啱時辰唔多好，車多之餘重要遇着修路工程，但Jessica依然幫我哋把握每個機會盡情咁試；喺短短十多分鐘試車路程後，睇吓佢試完有咩講！</p><p><spanclass><fontstyle>車身輕但行車穩定……  &#13;<br> 「呢架車畀我感覺好似一架日本車，坐得好舒服，好UserFriendly、好有力，但又無Benz咁食油。起初聽到架車用好多輕嘅物料造，重以為車身輕會好飄，但操控起嚟感覺好穩定。掟彎夠咬地，就咁睇外表似一架普通車，但諗唔到佢會咁好飛，好有飛車Feel。所以用嚟呃人最好，撩人鍊車，人哋唔會估到佢係一架咁飛得嘅車。以一架起步咁快嘅車嚟講，個制動系統好緊要，呢部車個制動系統好敏感，加上佢用環保引擎，唔錯。」</fontstyle></spanclass></p><p>&#13;<br> &#13;<br> &#13;<br> <spanclass><fontstyle>車廂設備簡單齊全……  &#13;<br> 「我自己本身唔鍾意車廂有咁多電腦設備，好多根本用唔着，其實有齊最基本Function已經夠用，反而太多電腦嘢用唔着又易壞，呢架車Standard設備有齊晒，好簡單，而且車廂寬敞度OK，坐落去都好舒服。」</fontstyle></spanclass></p><p><b> 難忘經歷</b> &#13;<br> <spanclass><fontstyle>第一次開快車  &#13;<br> 「嗰陣啱啱出咗架奧迪TT，從來未試過有架咁勁嘅跑車，好想試吓開快車，加上當時身處位置就喺東廊兼且係一條大直路，係咁就踩到170km/h，嗰次揸完之後都好驚，𠵱家最多都係Keep住去到70km/h，高速公路就100km/h。」&#13;<br> &#13;<br> <spanclass><fontstyle>最難忘「炒車」  &#13;<br> 「最難忘一次係喺將軍澳迴旋處，當時我行緊快線，小路讓線位有架大吊臂車可能睇唔到我，好快咁衝出Cut埋嚟我行緊嗰條線，嗰次連表板都撞到移位，我個頭就撞咗落塊玻璃度，足足痛咗十幾日，架車TotalLost，但結果都係判我唔啱，經過呢次之後，每次過迴旋處我都會好小心。」</fontstyle></spanclass></fontstyle></spanclass></p><p>&#13;<br> &#13;<br> &#13;<br> <b> 歐寶Vectra3.2GTSProfile</b> &#13;<br> 引擎：3175ccV6DOHC&#13;<br> 馬力：211ps/6200rpm&#13;<br> 扭力：30.6kgm/4000rpm&#13;<br> 傳動：5前速半自動波，前輪驅動&#13;<br> 懸掛：（前）柱式獨立（後）四連桿&#13;<br> 制動：（前）透氣碟&#13;<br> 　　　（後）透氣碟（ABS）&#13;<br> 輪胎：215/50R17&#13;<br> 尺碼：4596×1798×1460mm&#13;<br> 軸距：2700mm；車重：1503kg&#13;<br> 0-100公里：8.0秒&#13;<br> 極速：246km/h&#13;<br> 平均耗油：10.7L/100km&#13;<br> 新車售價：$368,000&#13;<br> 查詢：福方汽車（29888080）</p><p><b> 新歡、舊愛</b> &#13;<br> 好多人都以為Artist一定係鍾意玩車、換車，但其實唔少藝人都係長情派，架車唔到TotalLost或者無番咁上下年紀都唔會換，宣萱就係其中之一。所以每次買新車時，佢都會以車款「襟興」、同埋切合自己需要為首選！</p><p><spanclass><fontstyle>昔日舊愛  &#13;<br> 萬事得MX-5&#13;<br> 走開篷車路線嘅MX-5，Style同第一架車截然不同。&#13;<br> &#13;<br> 萬事得121&#13;<br> 八年前擁有嘅第一架車。</fontstyle></spanclass></p><p>本田CR-V&#13;<br> 細車換大車，喺將軍澳炒得最勁就係呢架。</p><p><spanclass><fontstyle>現任愛車  &#13;<br> 日產Prairie&#13;<br> 貪佢夠大架，專登買來作載狗之用。</fontstyle></spanclass></p><p>奧迪TT&#13;<br> 睇完《職業特工隊II》一見鍾情，擁有四年依然咁鍾意。</p><p><spanclass><fontstyle>最新目標  &#13;<br> 保時捷Cayenne&#13;<br> 同時試過寶馬X5，但暫時最鍾意都係保時捷Cayenne。</fontstyle></spanclass></p></body></html>