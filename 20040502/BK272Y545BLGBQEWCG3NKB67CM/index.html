<html><header><meta charset="utf-8"><title>NorahJones巡迴演唱琴瑟和鳴</title></header><body><h1>NorahJones巡迴演唱琴瑟和鳴</h1><p>美國靚聲女歌手NorahJones，乘住全球大賣嘅新碟《FeelsLikeHome》嘅聲勢，前日喺德國展開巡迴演唱會。Norah嗰晚着咗件鮮紅色嘅魚網衫亮相，當然佢係一貫嘅賣靚歌靚音樂，唔係賣性感啦。以充滿感情嘅歌聲彈琴演唱嘅佢，同場當然有御用嘅低音結他手男友Lee伴奏，佢哋合作多年，充滿默契。</p></body></html>