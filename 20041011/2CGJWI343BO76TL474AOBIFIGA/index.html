<html><header><meta charset="utf-8"><title>獨居病翁盼有新雪櫃</title></header><body><h1>獨居病翁盼有新雪櫃</h1><p>「呢個雪櫃係老人中心會友送畀我嘅，不過𠵱家壞咗，放啲餸菜入去，第二日已經變壞，我重試過因為食咗而肚屙。」嚴伯苦笑着說。就記者所見，嚴伯家中的雪櫃銹迹斑駁，極之殘舊。&#13;<br> 七十五歲的嚴伯，妻子早年病逝，沒有子女的他，以往靠經營小型士多賺取微薄生活費，直至九六年因年事已高才結束小本生意，靠綜援金過活。<br> &#13;<br> <spanclass>哮喘病發剛出院 &#13;<br> 「其實做士多根本搵唔到咩錢，除咗酒牌、煙牌，舖租又貴，又要面對便利店嘅競爭，打個和已經算好彩。」嚴伯說。早前，嚴伯患上哮喘，留院十多天，近日才康復出院，但仍要每天使用氣管舒張劑以減低病發機會。</spanclass></p><p>嚴伯昔日在旺角租住板間房，數月前獲房屋署分配市區一個公屋單位，然而，新居大部份家具及電器均為他人所贈，現其家中雪櫃壞掉，他亦沒錢更換，盼獲善長捐贈。&#13;<br> 「雖然𠵱家天氣涼咗啲，不過冇雪櫃雪住啲餸，就咁放過夜，始終唔係咁衞生，修理又修理唔到，買又買唔起，惟有餐餐清晒啲餸囉。」嚴伯說。&#13;<br> 捐款編號：C1526&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></p></body></html>