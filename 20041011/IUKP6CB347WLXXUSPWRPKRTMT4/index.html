<html><header><meta charset="utf-8"><title>Motorola打機Smartphone<br>Touch芒玩S.W.A.T</title></header><body><h1>Motorola打機Smartphone<br>Touch芒玩S.W.A.T</h1><p>市面上具有Touch芒設計嘅手機，主要都係SellPDA功能，拎出嚟當堂變到好似成功人士咁款，但係世事無絕對，Motorola新機E680除具備特大Touch芒，更以終極娛樂為己任，影相聽歌不過係基本功，再加上內置十幾個遊戲，當中更包括美國大熱第一身特警射擊遊戲「S.W.A.T」，拎住佢分分鐘比成功人士更加忙！&#13;<br>&#13;<br>記者、攝影：劉耀祥&#13;<br>ImageGirl：Echo</p><p>可以上網嘅手機，係現代人最想有嘅IT產品之一，而「可以打機嘅手機」又受後生仔愛戴，與其係咁，不如溝埋佢嚟做打機Smartphone。Motorola新作E680就承你貴言，將打機手機同Smartphone合二為一，打機之外再加上大量影音元素，開工又得娛樂又得，喺班Friends面前「也文也武」絕對唔係問題！&#13;<br> &#13;<br> <spanclass><fontstyle>橫度Touch芒打機爽  &#13;<br> 初見E680，感覺好似縮咗水嘅SonyEricssonP910i，淨係個芒已經佔去三分二機身，重要喺機身上方同側邊都有掣，但係就冇寫明係咩掣，不過當打機嘅時候就解開晒一切謎團，因為遊戲以橫度畫面顯示，理所當然就要打橫部機，之後所有掣就即刻「歸位」，左邊方向掣，右邊射擊掣，最親切就係機側掣都變成好似PlayStation手掣嘅L1、R1掣，好鬼遊戲機Feel。&#13;<br> 有外形都要有好玩嘅Game先得，雖然E680唔似得N-Gage咁可以換遊戲卡，但係就已經內置超過10個遊戲，中國象棋、賽車、保齡球動態靜態都有齊，不過最吸引筆者都係第一身射擊Game「S.W.A.T」（港譯特警雄風），第一身射擊Game就玩得多，用Touch芒玩就夠晒新鮮感，而且畫面質素細緻且流暢度高，兼且中文介面，玩起上嚟更有親切感。</fontstyle></spanclass></p><p><b> Profile</b> &#13;<br> 制式：GSM900/1800/1900MHz&#13;<br> 顯示器：240×320像素/&#13;<br> 6萬5千色/TFT&#13;<br> 作業系統：Linux&#13;<br> 處理器：IntelXscale300MHz&#13;<br> 鏡頭：30萬像素/8倍數碼變焦&#13;<br> 記憶體：32MB/SD/MMC插槽&#13;<br> 功能：藍芽、40和弦、MP3鈴聲、收音機、3DJAVA&#13;<br> 備用時間：100-120小時&#13;<br> 通話時間：150-300分鐘&#13;<br> 體積：108×53×21mm&#13;<br> 重量：130g</p><p><spanclass><fontstyle>雙喇叭播MP3鈴聲  &#13;<br> E680內置30萬像素影相鏡頭，支援拍片功能，320×240像素6萬5色芒睇相影相都交足功課。內置32MB記憶體，擺相已經綽綽有餘，再加上SD/MMC插槽，最多可插入512MB記憶卡真係點影都唔怕。&#13;<br> 不過影相對E680嚟講只係其中一點，令筆者更為欣賞就係其影音功能，機內已預設有《RealOnePlayer》程式，支援MP3及MPEG4播放，睇戲聽歌都冇問題，最緊要係機背設有雙喇叭，音質相當唔錯，雖然E680未有特別標榜3D立體聲，不過雙喇叭已經極有立體聲感覺，值得一讚。鈴聲方面具有40和弦，兼且支援MP3鈴聲，接電話順便聽歌，接多幾個都唔怕煩。而且跟機有耳筒，聽歌之餘更可聽收音機，真係認真唔得閒！</fontstyle></spanclass></p><p>駿昇電訊&#13;<br> 電話：31186789&#13;<br> &#13;<br> &#13;<br> <spanclass><fontstyle>熱賣Touch芒手機  &#13;<br> 用得Touch芒未必係Smartphone，Smartphone亦未必係Touch芒，不過隨住愈來愈多手機廠攻入內地，為咗方便手寫中文，採用Touch芒嘅手機亦愈來愈多，香港用家當然間接受惠更多選擇。</fontstyle></spanclass></p><p>查詢：（a）菱科傳訊（21099998）、（b）資訊城（23972582）、（c）全新世界（27872282）</p></body></html>