<html><header><meta charset="utf-8"><title>iriverPMP-100周圍去睇片</title></header><body><h1>iriverPMP-100周圍去睇片</h1><p>數近期新興數碼影音產品，手提播片機一定走唔甩，講緊嘅唔係手提DVD機，而係閒閒哋內置廿幾三十GB嘅手提播片機。iriver最新推出嘅PMP?00系列，就內置20GB（PMP?20）及40GB（PMP?40）兩個型號，最長可以儲存80小時影片，就算來回美國一轉都睇唔晒。&#13;<br>PMP-100機身只有139mm長，體積比手提DVD機細得多，而顯示器則採用3.5吋26萬色TFTLCD顯示器，解像度為640×480像素，就算暗位都清楚表達。除睇片之外，PMP?00亦係一個多媒體中心，睇相、聽歌、聽收音機及錄音都冇問題。PMP?00系列預計今個月中就會開賣，鍾意隨街睇戲者就要留意。&#13;<br>&#13;<br>記者、攝影：劉耀祥&#13;<br>售價：待定&#13;<br>查詢：25582166（iriverHK）</p></body></html>