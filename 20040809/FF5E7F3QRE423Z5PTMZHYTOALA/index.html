<html><header><meta charset="utf-8"><title>　　梁文道最後開咪留暗示 - 李八方</title></header><body><h1>　　梁文道最後開咪留暗示 - 李八方</h1><p>梁文道同蔡東豪雖然已經離開咗商台，但噚晚八方喺商台重聽到佢兩個做《打書釘》個節目，原來噚晚係佢哋一早錄音嘅節目。&#13;<br> 喺節目中，梁文道介紹咗《庚子勤王與晚清政局》呢本歷史書，當年就因為袁世凱歸咗慈禧嗰邊，搞到到戊戌維新失敗，慈禧廢咗光緒帝，處死咗戊戌六君子，當中譚嗣同留低咗出名嘅「我自橫刀向天笑，去留肝膽兩崑崙」呢兩句詩，但唔講唔知，原來譚嗣同嘅「字」，咁啱又係「復生」！而蔡東豪嘅筆名又叫原復生。梁文道咁講，唔知係咪暗示，蔡東豪最終俾商台炒，就好似當年嘅譚嗣同被處死、戊戌維新失敗咁悲壯可惜？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>