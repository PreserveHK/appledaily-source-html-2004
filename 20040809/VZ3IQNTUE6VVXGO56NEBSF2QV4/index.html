<html><header><meta charset="utf-8"><title>聽MP3兼影靚相BenQ首部130萬像素手機登場</title></header><body><h1>聽MP3兼影靚相BenQ首部130萬像素手機登場</h1><p>　　百萬像素影相手機04年繼續發光發熱，繼SHARP及Nokia等歐、日手機廠派出「百萬大軍」到港之後，用家們都以為第三個百萬大軍乃SonyEricsson的S700，不過台灣廠商BenQ日前突然殺出，推出旗下首部百萬像素手機S700，機身尺寸更是百萬像素機中最細者，最快今個月尾就玩得到！&#13;<br>&#13;<br>記者：劉耀祥&#13;<br>攝影：陳偉強&#13;<br>ImageGirl：Cody</p><p>雖然BenQ首部百萬像素手機與SonyEricsson的百萬像素手機同名為S700，兩者亦同樣擁有130萬像素鏡頭，不過外形上就大有分別，BenQS700採用摺機設計，體積比起SHARP的GX32更為輕巧，令百萬像素手機體積更趨細小！</p><p><spanclass><fontstyle>最細130萬像素手機  &#13;<br> S700乃現時百萬像素手機中最細者，黑色機面觀感唔錯，最引人興趣的當然是其130萬像素鏡頭，講鏡頭之前先講講個芒，用上26萬色內芒，影相時效果可接受，將手機擺動時未有出現遲緩現象，內設有8倍數碼變焦，影半身或影大頭可以腳都唔使郁。而BenQ首本名作3D變臉功能，S700亦一樣有，重可以加上閃動式圖案，令張相加添更多生氣！</fontstyle></spanclass></p><p><spanclass><fontstyle>mini-SD聽MP3  &#13;<br> 除影相之外，S700對聲效亦都落重料，首先支援MP3及MPEG4播放，而機身亦設有mini-SD插槽，可以擺相之餘亦可以擺歌，唔使就住就住。不過最重要就係機背有個小喇叭，就算唔插耳筒都一樣有得聽，聲效亦算可以。鈴聲方面則支援64和弦，AMR及AAC格式一樣冇問題。因為機背另有喇叭，所以唔使靠聽筒喇叭播鈴聲，音量絕對足夠。</fontstyle></spanclass></p><p><spanclass><fontstyle>三大「百萬」手機鬥靚相  &#13;<br> 大家都話自己係百萬像素影相手機，自然個個都話自己最靚最省鏡。講多無謂睇相最實際，信人哋不如信自己對眼！</fontstyle></spanclass></p><p>制式：GSM900/1800/1900三頻&#13;<br> 顯示器：（外）4,096色/96×64像素/STN（內）26萬色/128×160像素/TFT&#13;<br> 鏡頭：130萬像素&#13;<br> 功能：64和弦、MMS、GPRS、MP3播放、紅外線、Java&#13;<br> 記憶體：16MB/mini耏D&#13;<br> 通話時間：3小時　重量：90g&#13;<br> 備用時間：100小時&#13;<br> 體積：82×41.5×21.6mm</p><p><spanclass><fontstyle>至筍影相手機推介  &#13;<br> 想玩影相，高像素當然係首選，不過有時都要配上個靚靚大芒，咁先至影得開心，所以想搵影靚相手機？以下重有幾部都一樣值得留意！</fontstyle></spanclass></p><p>查詢：（a）數碼通（28802688）（b）MoshiMoshi（26289090）</p></body></html>