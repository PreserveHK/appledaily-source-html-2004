<html><header><meta charset="utf-8"><title>車展快訊：<br>台灣改裝車展怪車辣跑同場騷</title></header><body><h1>車展快訊：<br>台灣改裝車展怪車辣跑同場騷</h1><p>有留意海外車壇資訊嘅車迷，相信會知道台北啱啱搞咗個改裝車展，今次主題係「性能與安全平衡美學」，所以展場會擺滿各式各樣改裝車，歐、美、日、台灣最新改裝車會同時展出外，會場內重有其他汽車精品同改裝零件，雖然台北展覽做到今日，但唔緊要，有興趣飛去睇嘅重有12至16號嘅台中展站。&#13;<br>&#13;<br>記者：黃婉冰&#13;<br>攝影：《台灣蘋果日報》攝影組&#13;<br>TaipeiAutoSalon</p><p><spanclass><fontstyle>會場焦點  </fontstyle></spanclass></p><p><spanclass><fontstyle>騎呢型爆系列&#13;<br> 日本武士車鎖鏈軚環最誇張  &#13;<br> 全場最鍾情嘅都係呢部日本武士車，全白色車廂同五顏六色車身對比強烈，最搞鬼係個鎖鏈式軚盤，賣相一流，但相信手感就麻麻。</fontstyle></spanclass></p><p><spanclass><fontstyle>美國老爺車淨係識得跳  &#13;<br> 話係改裝車就梗係點改都得啦！呢架外表平庸嘅美國1979年老爺車，車主竟用上十幾萬將之改裝成「跳跳車」，顧名思義呢架車淨係識得跳，真係服咗佢！</fontstyle></spanclass></p><p><spanclass><fontstyle>戰鬥格跑車系列  &#13;<br> 話明係改裝車展覽，款式當然有番咁上下多，嫌剛才騎呢款唔夠猛，重有其他全副武裝上陣嘅戰車，但實在有太多款，未能盡錄，惟有精選幾款「辣嘢」畀各位止止渴先！</fontstyle></spanclass></p><p><spanclass><fontstyle>DragRaceCar600匹馬力超班  &#13;<br> 出自日本知名改裝品牌A'pexi手筆的DragRaceCar，換裝上HondaH22A引擎，馬力輸出超過600匹，最大扭力更可達60.0kgm，輕輕一踏油架車已經飛到九丈遠。</fontstyle></spanclass></p><p><spanclass><fontstyle>豐田Supra甩尾王  &#13;<br> 堪稱日本牛魔王嘅戰車由原本320匹加到480匹，淨係音響同其他改裝費就高達四十幾萬，重試過喺大江盃甩尾賽攞第二㖭！</fontstyle></spanclass></p><p><spanclass><fontstyle>日產S14改「門」換面  &#13;<br> S14唔單止變臉為S15，連車門都改為歐翼式，淨係個樣已經係威係勢，改成咁，想搵多架都難！</fontstyle></spanclass></p><p><spanclass><fontstyle>平治E55TAMG旅行車都好辣  &#13;<br> 雖然外表斯文，查實5500cc馬力高達476匹，所以話唔好畀個旅行車嘅家庭Look呃到呀！</fontstyle></spanclass></p><p>2004台北國際汽車改裝暨精品大展資料&#13;<br> 展出地點：台中世貿中心&#13;<br> 地址：台中市天保街61號&#13;<br> 展出日期：8月12日至8月16日</p></body></html>