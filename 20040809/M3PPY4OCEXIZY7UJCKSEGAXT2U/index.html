<html><header><meta charset="utf-8"><title>父做替工無錢付女兒書簿費</title></header><body><h1>父做替工無錢付女兒書簿費</h1><p>失業，令周太一家三口生活面臨極大衝擊。「以前都係餐搵餐食，呢幾個月老公失業，生活更加艱難，遲早連書都冇得畀囡囡讀。」周太歎道。&#13;<br> 42歲的周太為家庭主婦，偶爾替街坊擔任鐘點女傭幫補生計，一家收入主要靠其夫在茶餐廳工作，兩人育有一名現年12歲女兒，暑假後將升讀中一。&#13;<br> 三個月前，周太的丈夫被公司辭退，目前只找到一些替更工作，收入銳減。周太稱：「老公身體一向唔好，成日有腸胃病，加上佢已經40幾歲，好難再搵過份新工，𠵱家佢做替工，返一日出一日糧，好多時一個月只開得十日八日工，收入得2、3千蚊。」&#13;<br> 由於收入銳減，周太已拖欠房屋署一個月租金，另女兒珊珊開學在即，亦乏錢替她購買書簿及校服。「老師話8月初要交齊啲書簿費，重要準備冷氣費、班會費、影印費，夾夾埋埋成3,000蚊，但𠵱家媽咪只畀咗100蚊我。」珊珊一臉尷尬地說。&#13;<br> <br> <spanclass>基金撥款紓困 &#13;<br> 此外，珊珊即使升讀中一，但她亦只能穿回那條又窄又短的小學校服裙。周太無奈表示：「要慳得就慳，反正佢中學條校裙同小學一樣，換過個校章就可以頂住先。」&#13;<br> 蘋果日報慈善基金了解周家處境後，撥款4,000元助周太支付女兒書簿費及應付短暫生活費。&#13;<br> 捐款編號：C1471<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>