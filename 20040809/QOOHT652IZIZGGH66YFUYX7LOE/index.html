<html><header><meta charset="utf-8"><title>基金安排孩子學做Pizza</title></header><body><h1>基金安排孩子學做Pizza</h1><p>眨吓眼呢個暑假已經過咗一半，大部份家長已為仔女安排一連串嘅暑期活動或者報名參加興趣小組，善用餘暇，但對於唔少赤貧家庭嚟講，好難有多餘錢畀仔女報名學嘢。&#13;<br> 早排，一間叫做CaliforniaPizzaKitchen嘅餐廳就主動聯絡大使，話想喺呢個月13號（本周五）邀請一班平日少參加活動嘅細路，參加「齊來開心做Pizza」暑期活動，等小朋友有機會化身為大廚，邊學邊做Pizza，負責人同大使講希望喺暑假為小朋友帶來歡樂，亦畀佢哋增廣見聞。&#13;<br> <br> <spanclass>餐廳贊助活動 &#13;<br> 蘋果基金安排咗十五位嚟自寰宇希望兒童希望中心嘅12歲以下小朋友一齊參加，佢哋將會學到整Pizza嘅過程，包括：選料、調味、以至烤焗時間……&#13;<br> 其實，好多貧窮家庭同大使呻，一日三餐嘅開支都繃繃緊，根本冇能力帶仔女出街食飯，莫講話使百幾蚊食Pizza。大使覺得呢個暑期活動好有意義，因為小朋友除咗難得有機會學整Pizza，同埋食Pizza之外，過程中亦讓佢哋明白製作食物所要付出嘅心思、要克服遇到嘅困難，希望佢哋體會到珍惜每樣嘢食，唔好浪費食物。<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>