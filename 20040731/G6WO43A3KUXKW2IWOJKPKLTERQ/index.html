<html><header><meta charset="utf-8"><title>掃貨百態</title></header><body><h1>掃貨百態</h1><p><b> 花費四萬元</b> &#13;<br> 游先生　40多歲家具裝嵌業人士&#13;<br> 「我喺天下同玉皇朝用咗三、四萬蚊，買咗十幾套限量版嘅手辦、poster同公仔。我特登請咗兩、三日假，噚晚五點已經去排隊，之後幾日都會再嚟。」<br> &#13;<br> <b> 手推車掃貨</b> &#13;<br> 林先生　30多歲貨車司機&#13;<br> 「我喺天下同玉皇朝使咗六、七千蚊，我預計今日會使一萬蚊。我年年都會嚟，今次請咗兩日假，噚日夜晚六點去排隊，我排頭二十名㗎！」<br> &#13;<br> <b> 廣州專程來</b> &#13;<br> 朱先生　24歲自由行旅客&#13;<br> 「我噚日先由廣州嚟到，夜晚十點已經喺外面排隊，第一次來香港嘅漫畫節，買咗二千幾蚊兵器，因為喺外面通宵排隊，今晚即刻返廣州，住宿費都慳埋。」<br> &#13;<br> <b> 只為買遊戲</b> &#13;<br> 謝先生　20歲待業&#13;<br> 「買咗兩套《古龍4.0限量版》，每人限買兩套我都買晒，買完即刻返屋企打機，連漫畫都唔睇，我平均每日用十二個鐘打機。」</p></body></html>