<html><header><meta charset="utf-8"><title>　　馬時亨：記者勁過解放軍 - 李八方</title></header><body><h1>　　馬時亨：記者勁過解放軍 - 李八方</h1><p>署理財政司司長馬時亨噚日同立法會議員黃宏發，做漫畫節揭幕禮嘉賓，主禮之後兩人一齊參觀展館，馬時亨正想離開，發叔叫停佢去睇一個賣解放軍模型嘅攤位。一聽到有貴賓到，記者即刻衝前去擺定位等佢哋，一個唔小心將一幢放到五呎咁高，一盒盒嘅軍人公仔推跌，馬時亨即時笑話：「嘩，𠵱家啲記者重勁過解放軍。」&#13;<br> 八方有自知之名，講「勁」點同解放軍比呀。之不過，講到即興抬舉人嘅功力，馬局長就認咗第二，冇人敢認第一啦。&#13;<br> （圖）馬時亨（左）同發叔（右）喺漫畫節見到罕有嘅解放軍模型，都忍唔住睇吓。&#13;<br> 黃佩欣攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>