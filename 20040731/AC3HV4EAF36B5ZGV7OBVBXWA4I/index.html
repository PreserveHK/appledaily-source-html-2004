<html><header><meta charset="utf-8"><title>契姊盧巧音聞判鬆口氣</title></header><body><h1>契姊盧巧音聞判鬆口氣</h1><p>對於周永恆被判守感化令，昨日有不少圈中人作出回應，周永恆契姊盧巧音說：「佢今朝在電話留言，叫我唔使擔心，睇新聞佢個樣都冇乜嘢呀，我唔知個判決O唔OK，最緊要等佢知發生乜事，以後乖乖地悔改，佢咁大個人要面對㗎啦，佢依然係我細佬，知佢判咗我都輕鬆晒，一陣做完嘢我會打畀佢。」許志安表示，「有邊個細個冇做錯事呀，總之經一事長一智啦，第時要回饋社會就ok啦。」<br> &#13;<br> <spanclass>容祖兒力撐 &#13;<br> 容祖兒則表示自己會支持對方，她說：「雖然我同佢唔熟，我亦都唔知個判決合唔合理，總之最重要係睇佢自己點樣去重新開始。」而方力申則指今次事件應該可以作為一個警惕，他表示：「阿Roy等咗咁耐都應該有晒心理準備，雖然佢犯咗錯，希望大家都可以畀個機會佢。」&#13;<br> 本報記者</spanclass></p></body></html>