<html><header><meta charset="utf-8"><title>東亞沽壓大<br>一味窩輪：9278多數冇得剩</title></header><body><h1>東亞沽壓大<br>一味窩輪：9278多數冇得剩</h1><p>個市上晝升幅都唔錯，但東亞（023）中午派半年成績表後，大市升幅收窄，最高升幅161點，變咗只升得54點。&#13;<br> 東亞半年多賺26%，少過市場預期，股價跌3.1%，拖低恒指3.4點。成交由2.2球大增至10.1球，睇嚟沽壓唔細，短期難有靚走勢，啲Call輪繼續向下。9278下月底夠鐘，輪價3.1仙，散46%，溢價10%，槓桿率71.3倍，去到尾，都係冇得剩多過有得剩。9245收4.2仙，散34%，9月中到期，溢價10%，槓桿率52.6倍，命運都唔會好得過9278。&#13;<br> <br> <spanclass>利豐Call買唔落手 &#13;<br> 兩隻出口股利豐（494）與德昌（179）比較硬淨，利豐收10.80元，升30仙，德昌收7.90元，升15仙。就算睇好兩隻股票，都好難搵啱適當Call輪買。利豐Call輪9293喺11月尾到期，輪價5.1仙，溢價24%；9850喺10月中夠鐘，輪價4.8仙，溢價15.6%。德昌Call輪9700喺下月尾到期，9701亦喺8月尾到期，兩隻都係X輪。呢批輪，冇隻買得落手。&#13;<br> 個別老牌紅籌跑贏大市，華創（291）升15仙，招商局（144）升15仙，不過炒得過嘅相關Call輪唔多。&#13;<br> 華創Call輪交投似有還無，啲數據一啲都唔吸引。招商局Call輪9276喺9月初到期，輪價6.3仙，溢價6.2%，槓桿率17.4倍，勉勉強強可以小玩。&#13;<br> 章盛</spanclass></p></body></html>