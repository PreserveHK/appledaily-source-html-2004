<html><header><meta charset="utf-8"><title>　　彤叔又多個銜頭 - 李八方</title></header><body><h1>　　彤叔又多個銜頭 - 李八方</h1><p>新世界主席鄭裕彤係拿督，相信好多人都知，噚日政府出咗一則公告，內容係正式承認鄭裕彤為不丹王國駐港名譽領事。八方查到不丹位於喜馬拉雅山南坡，所以有「山頂王國」稱號，佢嘅東、北、西三面同中國接壤，南部就同印度毗連，人口只有二百幾萬人。&#13;<br> 八方周圍打探彤叔點解會成為不丹嘅名譽領事，點知連佢公司嘅人都𢱑晒頭，唔係佢哋矇查查，而係周不時都有世界各地、各種不同機構頒授榮譽畀彤叔，好似前幾年，佢就獲頒法國騎士勳章。莫講話同事，相信連彤叔自己都唔知自己曾經攞過幾多個「荷蘭水蓋」。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>