<html><header><meta charset="utf-8"><title>媽咪美國教頭　阿哥南拳北腿<br>甄子丹妹太極功砌低Twins</title></header><body><h1>媽咪美國教頭　阿哥南拳北腿<br>甄子丹妹太極功砌低Twins</h1><p>甄子丹擁有一身硬橋硬馬的南拳北腿好身手，原來其胞妹甄子菁亦同樣自幼隨母學功夫，更學會一身陰柔太極功夫。甄子菁早前從美返港，以打女姿態闖影壇，實行挑戰新一代打女Twins。</p><p>甄子丹的功夫早負盛名，由於其母麥寶蟬是美國十大教頭之一，故甄子丹自小已練得一身南拳北腿和自由搏擊的功夫，但原來甄子丹的胞妹甄子菁亦自幼隨母習太極，與兄長甄子丹所練的可謂一剛一柔。其實甄子菁除習太極和長拳外，還懂棍、劍、槍等兵器，身手了得。<br> &#13;<br> <spanclass>讚胞妹超班 &#13;<br> 在波士頓大學畢業，曾修讀心理學及市場管理的甄子菁，曾隨兄長從事電影幕後工作，早前她來港接拍由甄子丹執導的電影《見習黑玫瑰》，扮演好打學生妹，一展其太極身手。&#13;<br> 不過，甄子丹日前在中環接受訪問時，坦言不太喜歡胞妹加入娛樂圈，他說：「我同家人都唔贊成，做呢行唔係有理想就做得到，要有好深耐力，精神上亦要好堅持，我哋只係唔想佢受咁多挫折，亦唔想佢有太大壓力，但佢咁大個人，有權揀自己嘅路，我做哥哥嘅都會支持佢。」&#13;<br> 問甄子丹覺得妹妹的功夫如何？他笑說：「咁比起阿Sa（蔡卓妍）、阿嬌（鍾欣桐），佢超班啦，但重要繼續努力。」<br> &#13;<br> <spanclass>知家人苦心 &#13;<br> 對於家人的一片苦心，甄子菁表示很理解，她說：「我由細到大都喺波士頓生活，都冇諗過要喺香港發展，亦冇諗過要做演員，今次拍戲只係玩吓，起碼都試過呀。」&#13;<br> 採訪：朱倬誼　&#13;<br> 攝影：陳志嵐</spanclass></spanclass></p></body></html>