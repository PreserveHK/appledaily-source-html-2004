<html><header><meta charset="utf-8"><title>　　鱷魚釗俾人唱 - 李八方</title></header><body><h1>　　鱷魚釗俾人唱 - 李八方</h1><p>「鱷魚釗」自從鎩羽南生圍，搵唔到鱷魚，搞到民族感情冇得申張，南生圍嘅反斗鱷亦都冇再蒲頭，觀鱷市一日少過一日，之不過，似乎有市民重對鱷魚釗念念不忘。噚日八方有同事經過南生圍，見到南生圍路嘅鐵欄邊有叠紙，執起睇吓，竟然係首《鱷魚釗之歌》，調寄梅艷芳嘅名曲《似水流年》。&#13;<br> 首歌詞都幾盞鬼，例如：「日夜守這裏我疲倦，實在太倦」，「網仔都收了，腳仔都軟，人潮漸斷」，真係令人忍唔住笑。&#13;<br> 八方搵到阿釗哥問咗幾句，佢都有啲無奈，口口聲聲講從冇話放棄喎，跟住又話要睇天氣咁講。</p><p><b> 鱷魚釗之歌——改編《似水流年》</b> &#13;<br> 望着海一片我懷疑&#13;<br> 無鱷也無魚&#13;<br> 岸上兜幾轉找不到無顏面&#13;<br> 我兩手划着小木船&#13;<br> 冇乜打算但仍向着前&#13;<br> 垂着淚歎乜都喎&#13;<br> 再找幾遍亦難發現&#13;<br> 守到心淡再多半年&#13;<br> 怎可以捱到那天&#13;<br> 留下只有經驗一點點&#13;<br> 腦裏存&#13;<br> 日夜守這裏我疲倦實在太倦&#13;<br> 網仔都收了腳仔都軟&#13;<br> 人潮漸斷&#13;<br> （圖）鱷魚釗（中）已經成個月唔見人。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>