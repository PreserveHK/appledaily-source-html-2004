<html><header><meta charset="utf-8"><title>　　政府調查商台治港 - 李八方</title></header><body><h1>　　政府調查商台治港 - 李八方</h1><p>係人都知每日上晝十一點前，管治香港嘅唔係董建華，而係「大班」鄭經翰。大概政府都聽到呢個講法，中央政策組於是做咗個調查，睇吓市民點樣聽「烽煙」節目。結果發現十個人當中，有成八個人有聽呢一類節目，而其中六個聽大班。又難怪啲官怕咗佢至怕米貴。第二位嘅就係黃毓民，亦係令政府頭痛到極者。&#13;<br> 八方聽聞，呢個報告今個禮拜已經交咗畀行政會，梁振英呢班人會點做八方就唔知。不過，牌又啱啱續咗，冇理由派警察上去封台，所以，最大可能就係接見吓「意見領袖」，搞啲公關，希望鬧嘅時候都細力啲。&#13;<br> 晨早有大班，午後有十八樓C座，傍晚有毓民，深夜有倪震嘅《絕情谷》，阿董又點會有運行呢。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>