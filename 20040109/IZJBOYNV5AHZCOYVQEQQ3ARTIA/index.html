<html><header><meta charset="utf-8"><title>百厭國寶撲埋身狂咬<br>楊紫瓊拯救小熊貓周身傷</title></header><body><h1>百厭國寶撲埋身狂咬<br>楊紫瓊拯救小熊貓周身傷</h1><p>楊紫瓊在新片《飛鷹》中，與一隻僅六、七個月大的熊貓有不少對手戲，平日做任何高難度動作都勝任有餘的楊紫瓊，表示今次反而給熊貓考起，因為熊貓仔太活潑，不停撲到她身上玩，還咬住她的手不放，加上熊貓雖年幼，但已十分大力，令楊紫瓊拍完該場戲後一身大汗兼周身瘀傷。&#13;<br> &#13;<br> &#13;<br> 由楊紫瓊與任賢齊主演的電影《飛鷹》，將於本月二十日上映，楊紫瓊透露此片共投資了一億二千萬元，談到對票房的期望時，她日前笑說：「梗係想愈多愈好，如果香港可以有五千萬票房咁就最好。」<br> &#13;<br> <spanclass>半個人高 &#13;<br> 楊紫瓊表示她在電影中與一隻六、七個月大的熊貓有對手戲，雖然是小熊貓，但已有半個人高，體重百多磅，而且十分百厭，令她印象難忘。&#13;<br> 楊紫瓊說：「初時我哋諗飛鷹女俠應該去內地救乜嘢先有價值，如果係佛像或者古董咁就太普通，後來諗起熊貓，熊貓大家都鍾意，唔止中國人，外國人都會有共鳴。&#13;<br> 「但係隻熊貓真係好似大細路，好活潑，同佢拍戲好辛苦，唔好以為熊貓好似平時我哋睇紀錄片咁慢動作好溫柔，佢一見到我就撲埋嚟，而且好大力，不停咬住我隻手唔放。佢啲牙雖然好細隻，不過咬落都好痛，咬到我瘀晒，我直情係同佢搏鬥，好彩我有武功底，普通女仔一定俾佢嚇親，拍完嗰場戲我成個人出晒汗，好似做咗幾個鐘頭運動咁。」<br> &#13;<br> <spanclass>場地消毒 &#13;<br> 楊紫瓊透露該場戲要專程到成都拍攝，而且場地全部要消毒，十分大陣仗，她說：「因為隻熊貓只得六、七個月大，要好小心，佢係國寶嚟㗎嘛，拍攝嗰陣淨係我同醫生、護士可以掂佢，雖然拍得辛苦，但可以同熊貓做對手戲，我覺得係一個好難得嘅經歷。」&#13;<br> 採訪：張止寒　攝影：陳慧安&#13;<br> 化妝：KamenLeung（ILColpoTripleEdge）&#13;<br> 髮型：RickyKwok（ILColpoTripleEdge）&#13;<br> 場地提供：邀月　服裝提供：BottegaVeneta</spanclass></spanclass></p></body></html>