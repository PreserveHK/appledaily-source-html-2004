<html><header><meta charset="utf-8"><title>逃避黑幫誤墮惡淫谷<br>妮歌慘變性奴連環被姦</title></header><body><h1>逃避黑幫誤墮惡淫谷<br>妮歌慘變性奴連環被姦</h1><p>妮歌潔曼（NicoleKidman）同《天黑黑》導演拉茲馮特利雅（LarsVonTrier）合作嗰套電影《Dogville》，雖然未正式喺美國上映，但最近我羅拉發現韓國已經推出咗正版DVD，香港都有得賣，妮歌喺套戲入面由頭到尾俾唔少人污辱過，唔怪得佢自己都話不堪回首啦！<br> &#13;<br> <spanclass>十足十舞台劇 &#13;<br> 《Dogville》呢套戲好特別，全片只係喺一個用簡單道具布置而成嘅錄影廠入面拍攝，十足十舞台劇咁，妮歌飾演一個三十年代嘅美女，因為要逃避黑幫而去到一個村莊生活，為咗令班村民收留佢，佢甘願為村民工作，點知啲村民見妮歌有幾分姿色，就獸性大發要佔佢便宜。&#13;<br> 講到最激嘅場面，當然係主演拉茲成名作《愛情中不能承受的痛》嘅StellanSkarsgard對妮歌施暴嗰場戲，佢唔單止對妮歌上下其手，重喺眾目睽睽之下露股強暴妮歌，最後連佢下體亦露埋出嚟。&#13;<br> 其後妮歌又俾村民欺騙，諗住匿喺生果車上面會冇事，點知又慘遭另一個阿伯揸胸兼強姦，之後重被迫要戴上狗鏈變奴隸，成為其他人嘅洩慾工具，令人慘不忍睹。</spanclass></p></body></html>