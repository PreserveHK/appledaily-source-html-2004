<html><header><meta charset="utf-8"><title>米倉涼子明碼實價任睇唔嬲</title></header><body><h1>米倉涼子明碼實價任睇唔嬲</h1><p>藝人有時出席公開場合諗住扮靚啲，點知一個唔小心，真係衰咗都唔知呀！好似米倉涼子早排出席新劇記者會嗰陣，着咗條靚裙現身，點知畀啲醒目嘅記者影到佢背脊嘅「奇景」，原來米倉唔記得除咗條裙嘅價錢牌！咁都好嘅，至少可以證明畀人睇條裙標價四十九萬日圓（約三萬六千港元），佢一啲都冇報大數！</p></body></html>