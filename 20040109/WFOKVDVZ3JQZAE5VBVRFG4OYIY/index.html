<html><header><meta charset="utf-8"><title>八卦仔遊嘉年華博轉運<br>蕭正楠釣福袋玩急流求財</title></header><body><h1>八卦仔遊嘉年華博轉運<br>蕭正楠釣福袋玩急流求財</h1><p>趁着新一年開始，蕭正楠到環球嘉年華大玩特玩一餐，順便當作行大運，他表示希望玩樂過後，○四年可以繼續在事業上衝刺。</p><p>蕭正楠（Edwin）透露自入行後，每次都是為工作才會到遊樂場，眼見人家三五知己或一家大細嬉戲，自然是得個恨字。趁着新的一年剛開始，Edwin日前與助手到金鐘添馬艦環球嘉年華大玩特玩一餐，順便當作行大運。<br> &#13;<br> <spanclass>急流歷險全身濕透 &#13;<br> Edwin當日首先在大門口的許願井許願，希望新一年心想事成，之後又掟公仔及釣福袋，取其袋袋平安的意思。其後Edwin又坐上幸運摩天輪，再玩急流歷險，結果弄致全身濕透，不過他毫不介意，更笑言是水為財，Edwin說：「次次喺遊樂場做完嘢都好想留低玩，不過公司同事都話冇時間。」&#13;<br> Edwin說：「我好鍾意去遊樂場玩，一入到去嗰種氣氛已經令到人人都好開心，玩番啲刺激嘅機動遊戲，就諗起讀書時同同學去海洋公園，玩碰碰車就諗起細個阿爸、阿媽帶我去荔園。」&#13;<br> 早前一名男士在除夕夜倒數一刻，於摩天輪上向女友求婚，成為一時佳話，Edwin揚言很難發生在自己的身上，他說：「我拍拖都好少做啲好刻意嘅嘢，而且𠵱家都冇時間啦，連除夕夜我阿爸生日，成家人一齊食飯，食到一半我都要去做嘢。」<br> &#13;<br> <spanclass>自言○三不過不失 &#13;<br> Edwin去年以新人王姿態出現，出了一張唱片及接拍了多個廣告，其後又演出電視劇《戀愛自由式》及四套電影，包括《六樓后座》及《非典人生》，不過他自言○三年的表現只是不過不失，Edwin說：「喺○四年我會更努力，希望可以做得更好啦！」&#13;<br> 採訪：卓美娟　攝影：何國豪</spanclass></spanclass></p></body></html>