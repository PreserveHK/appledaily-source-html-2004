<html><header><meta charset="utf-8"><title>木村囗囗囗練豬嘴功Kiss靚女</title></header><body><h1>木村囗囗囗練豬嘴功Kiss靚女</h1><p>貴為日劇福將嘅木村拓哉，雖然演過無數經典日劇，但原來佢同女對手拍攝親熱鏡頭嗰陣，仍然會覺得好緊張，事前要做足心理同生理嘅準備工夫。<br> &#13;<br> <spanclass>拍足五個鐘 &#13;<br> 日本《Friday》雜誌狗仔隊最近就喺木村嘅新劇《Pride》外景場地，偷拍到佢預備同竹內結子拍親熱戲之前，自己企埋一邊「囗囗囗」咁練習豬嘴，個樣十分爆笑。&#13;<br> 上個月尾木村同竹內結子喺神奈川縣一條橋上面拍新劇外景，着住全套老西嘅木村，雖然只係要喺鏡頭前錫吓竹內嘅額頭，但佢事前都不斷合埋對眼練習豬嘴，鬆弛面部肌肉之餘，亦等自己唔使咁緊張。&#13;<br> 不過，木村由上晝八點開始拍呢場戲，一拍就拍咗成五個鐘頭先至收得工，佢又真係幾緊張同認真喎！<br> &#13;<br> <spanclass>呻肌肉痠痛 &#13;<br> 木村拓哉喺新劇度扮演一個冰上曲棍球隊主將，前日佢就同飾演球隊守門員嘅坂口憲二同女主角竹內結子，齊齊出席新劇嘅記者會。&#13;<br> 木村喺記招度懶係言之有物咁話：「呢個劇係一個唔可能喺現實中發生嘅故事，我認為無論係劇中關於game嘅戀愛，或者戀愛嘅game，都係唔能夠存在嘅。」佢重話拍呢套劇最辛苦係搞到肌肉痠痛，唔知包唔包括佢個嘴呢？</spanclass></spanclass></p></body></html>