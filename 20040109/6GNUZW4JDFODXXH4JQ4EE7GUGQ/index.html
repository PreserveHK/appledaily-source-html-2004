<html><header><meta charset="utf-8"><title>頒獎台階唔易上<br>梁漢文拜黃大仙保星運</title></header><body><h1>頒獎台階唔易上<br>梁漢文拜黃大仙保星運</h1><p>梁漢文在商台《叱咤》頒獎禮獨攬四獎成大贏家，終於可以吐氣揚眉，對他而言是一支強心針，所以來年他希望可以乘勝追擊，日前他特別抽時間到黃大仙廟祈福，盼望猴年星運亨通。</p><p>梁漢文今年再闖樂壇，抱着戰戰兢兢的心情出戰，他為了可以追回過往失去的時間，無論大大小小的宣傳活動都盡量出席，不計艱辛，只為增加曝光率，猶幸他在年終頒獎禮成績不俗，於商台的《叱咤》樂壇頒獎禮上囊括四個大獎，為他重拾失去的自信。<br> &#13;<br> <spanclass>今年不容有失 &#13;<br> 梁漢文說：「今年好緊要，如果我今年行得順，出年會行得好。我再返出嚟，要畀啲唔同嘅嘢人睇，《叱咤》嗰晚我見到上台有好多級樓梯，我覺得好難行，但對某啲歌手嚟講好易行，所以當我可以有機會上台行嗰幾級樓梯，我特登行得好慢，因為我要歎吓，慢慢享受呢幾級樓梯！」&#13;<br> 今年打穩陣腳，來年不容有失，除了要靠自己努力，梁漢文亦希望得到神靈庇佑，黃大仙人稱有求必應，梁漢文日前便到黃大仙廟拜神祈福。他說：「除咗幫自己求事業，我都希望沙士唔好再嚟，亦祈求新碟可以賣得好，九月演唱會可以好好，重有新一年可以同唔同嘅人合作，擦出多啲新火花。」<br> &#13;<br> <spanclass>與鄭中基合作 &#13;<br> 問梁漢文繼跟克羅地亞鋼琴家Maksim合作後可有其他新概念，他說：「我同鄭中基傾過，想合作一齊出一隻碟，佢識彈結他，我又可以彈琴，同一時間互寫歌畀大家，呢個構思未嘗不可。」&#13;<br> 採訪、攝影：楊潔雯</spanclass></spanclass></p></body></html>