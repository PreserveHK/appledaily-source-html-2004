<html><header><meta charset="utf-8"><title>新車速報1：<br>全新萬事得Mazda3四門版形象突出</title></header><body><h1>新車速報1：<br>全新萬事得Mazda3四門版形象突出</h1><p>日本萬事得（Mazda）車廠，銳意求變兼且有大革新，繼全新Mazda6、Mazda2及RX-8面世，換來有唔錯嘅口碑之後，早前廠方更推出全新走家庭車路線嘅Mazda3車系。當中，以針對普羅家庭車嘅四門版，更可謂脫胎換骨予人一新耳目之感，除外形俊朗吸引外，還增添有多一份朝氣；而頂級Premium版還加入多項豪華設備及先進安全裝置，又豈止係一部講求實用性嘅FamilyCar呢！&#13;<br>記者、攝影：陳偉林&#13;<br>ImageGirl：Wendy</p><p>&#13;<br> &#13;<br> &#13;<br> &#13;<br> 一直以來，家庭車嘅定位，只係一款講求實際，用作日常代步嘅工具，造型踏實唔花巧，設備人有我有唔突出，重唔會對引擎輸出有大要求㗎！然而，時代步伐不斷加快，人嘅要求亦不斷提高，連帶對家庭車嘅看法亦有新態度，各家車廠惟有以認真態度去對應好喇！</p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>新車富朝氣好吸引  &#13;<br> 就以呢款全新Mazda3四門版所見，圓渾流暢嘅線條，唔單止帶出富動感嘅外觀，一體化頭尾泵把連氣霸配搭，更仿似一部平民化嘅小跑車；其中，成倒三角形嘅鬼面罩，匹配兩旁高聚焦雙圓車燈，以及原廠霧燈編排，既出神之餘，重係引人注目嘅焦點所在。&#13;<br> 相對下，大幅面車尾燈組合，亦予人動感及奪目嘅體驗；而改用上低斜鴨尾狀車尾，還加置有原廠尾定翼作修飾，不僅烘托出房跑車嘅氣息外，高速馳騁下亦倍添穩定性㗎！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>配搭講究乘坐愜意  &#13;<br> 屬意Premium頂級版嘅Mazda3四門型號，整個座艙以雙色調環繞，匹配響一體化嘅中控台連面板設計，既講究又添上無限嘅豪邁氣派，尤其係中控台上每個按鍵及表板面，透現出柔和嘅紅光，悅目之餘重有隨手可及嘅方便。當中，除裝有原廠恒溫冷氣外，還有軚盤遙控同自動音量調節嘅6碟CD高級音響。最教人意想不到嘅係，部車嘅標準裝備除包括電窗、電鏡及電天窗之餘，重有前後獨立房燈、自動開關嘅AutoLight同雨滴感應水撥㗎！&#13;<br> 其次，前後兩排高級皮椅，既有獨立頭枕，又有前後中央手枕裝備，坐得愜意舒適外，前排駕駛席重另備座墊高低調校，有十足承托力㖭！</fontstyle></spanclass></p><p><spanclass><fontstyle>引擎輸出平均有力又順滑  &#13;<br> 新車用上一台全鋁合金1.5公升直4DOHC偈，內附有最新SequentialValveTiming（S-VT）設計，輸出平均有力，尤其係中、低轉表現更佳。而傳動系統會係車廠響同級車中，首次引入嘅4前速Activematic半自動波箱，既有自動波車嘅方便感，而偶有用上手動式+/-轉檔，反應既敏捷又暢順，大可利用作Kick-down又或者EngineBrake呢！&#13;<br> 另外，穩紮3H車架結構，還匹配上全新歐式底盤組合，響實地測試中體驗有上佳循迹性外，四輪對地抓着力強又見柔韌富支持力，相信兩套主動式DynamicStabilityControl（DCS）跟TractionControlSystem（TCS）不無關係；然而，四輪高效能碟煞，加上ABS連EBD裝置，一份收放自如感，還令人倍添信心㗎！</fontstyle></spanclass></p><p><spanclass><fontstyle>記者評語：造型設計極富動感  &#13;<br> 新車予人脫胎換骨嘅新鮮感，渾圓流暢嘅車身線條，一洗過往家庭車嘅斯文外形，既富活力及動感，而近似掀背式嘅車尾結構，可會變成近期轎車設計主流。難得日本車用上歐式穩紮底盤結構，還首度響同級車中引入DSC連TCS系統，令操控變強之餘，一套4前速Activematic半自動波，更帶出手波車嘅動感。&#13;<br> &#13;<br> <spanclass><fontstyle>Wendy評語：賣相獨特坐得舒適  &#13;<br> 部車嘅外形好吸引，尤其係一對出神嘅大燈，加埋四輪合金胎軨配搭，好有一份房跑車動感。全車真皮座椅好講究又舒適，一套6碟CD音響，唔單止有遙控操作外，重附有自動音量調節，大可媲美高級轎車㗎！</fontstyle></spanclass></fontstyle></spanclass></p><p><spanclass><fontstyle>萬事得Mazda34dr.Premium規格  &#13;<br> 引擎：1498cc直4DOHC&#13;<br> 馬力：114ps/6000rpm&#13;<br> 扭力：14.3kgm/4500rpm&#13;<br> 傳動：4前速Activematic半自動波，前輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：195/65R15BridgestoneTuranzaER-50&#13;<br> 尺碼：4490×1745×1465mm&#13;<br> 軸距：2640mm　車重：1230kg&#13;<br> 平均耗油：16.6km/L&#13;<br> 新車售價：$148,900&#13;<br> 車輛提供：	萬事得汽車（28931112）</fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>豐田CorollaGLi  &#13;<br> 引擎：1498cc直4DOHC&#13;<br> 馬力：106ps/6000rpm&#13;<br> 扭力：14.8kgm/4200rpm&#13;<br> 尺碼：4390×1695×1470mm&#13;<br> 軸距：2600mm　車重：1020-1090kg&#13;<br> 新車售價：$139,050（自動波豪華版）&#13;<br> 查詢：皇冠汽車（28661020）&#13;<br> 簡評：渾圓造型有別傳統家庭車，座艙寬敞之餘設備重媲美2.0公升級別車款，既可靠又耐用嘅引擎，運轉反應敏捷平均，重有唔錯嘅隔音同巡航演繹。</fontstyle></spanclass></fontstyle></spanclass></p><p><spanclass><fontstyle>本田Civic1.5VTi  &#13;<br> 引擎：1493cc直4SOHC&#13;<br> 馬力：115ps/6500rpm&#13;<br> 扭力：14.2kgm/4800rpm&#13;<br> 尺碼：4470×1695×1460mm&#13;<br> 軸距：2620mm　車重：1180kg&#13;<br> 新車售價：$152,800（天窗版）&#13;<br> 查詢：合群汽車（28278622）&#13;<br> 簡評：剛運嚟Facelifted新版嘅Civic，可謂反璞歸真走回自己路向，造型變得吸引見朝氣，平地台車廂結構，標榜有出色嘅空間感外，出眾嘅操控性亦備受認同。</fontstyle></spanclass></p></body></html>