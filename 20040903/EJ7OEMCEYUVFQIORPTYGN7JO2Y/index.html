<html><header><meta charset="utf-8"><title>韓國電台員工偷神話歌道歉</title></header><body><h1>韓國電台員工偷神話歌道歉</h1><p>喺上個月，韓國一名男子因非法網上流傳神話新大碟入面嘅歌曲，已經俾韓國警方拘捕。呢名喺韓國一間電台兼職嘅二十三歲男子，日前親自寫咗封悔過書向神話同佢經理人公司道歉，佢喺信中話：「當初只係想比其他人快一步聽到張新碟，點知犯咗大錯，自己實在對唔住受害嘅工作人員、神話每位成員同埋神話嘅fans。」</p></body></html>