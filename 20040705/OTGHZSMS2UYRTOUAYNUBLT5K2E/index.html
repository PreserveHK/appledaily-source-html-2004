<html><header><meta charset="utf-8"><title>涉谷「潮聖」100呎豆潤舖Phorgun</title></header><body><h1>涉谷「潮聖」100呎豆潤舖Phorgun</h1><p>Phorgun內售賣的並不是裏原宿牌子，但與裏原宿的店舖一樣，選址古靈精怪極為難搵，坐落於涉谷地鐵站路軌下。此外，最大特色就係舖位細細，100呎都唔夠。筆者臨行前詢問各方好友，做定功課先至出發，朋友G講：「你去到涉谷車站見到有𡃁仔着Hex或Spaz就前去問吓就知！」果然，筆者用以上的方法搵到Phorgun。Phorgun真係難搵，但究竟有乜咁吸引？首先係Phorgun售賣的品牌HexAntistyle及Spaz，呢排喺日本及香港都非常受注目。咁遠水路去到日本，當然要訪問一下呢兩個品牌的主理人兼睇埋新貨。你冇機會去日本買？不打緊，因為香港潮流板舖852都有得賣，大家不妨睇咗先喺香港入貨！&#13;<br>&#13;<br>記者：李崗華　攝影：林栢鈞</p><p><spanclass><fontstyle>專訪HexAntistyle主理人  &#13;<br> 有睇開日本雜誌嘅讀者，相信都會見過佢，佢就係日本著名男Model千尋。他不但活躍於Model界，於00年6月更與友人Arai合作推出街頭品牌HexAntistyle，風格以美式OldSkool為主，於Phorgun發售。出道短短4年經已被各大日本雜誌捧紅，年多前進駐香港亦大受歡迎。&#13;<br> &#13;<br> A：記者&#13;<br> H：千尋、Arai&#13;<br> &#13;<br> A：HexAntistyle的名字從何而來？出道4年經已大受歡迎，Hex有甚麼吸引？&#13;<br> H：因為我哋兩個都好鍾意BlackMagic（黑魔法），HexAntistyle就有這個意思，好似一個咒一樣。其實我哋一直做緊自己鍾意做嘅嘢，受到歡迎當然開心，亦證明好多人鍾意OldSkoolStyle。&#13;<br> A：好多人覺得，Hex同美國OldSkool品牌SantaCruz好相似，你哋有乜感想？&#13;<br> H：無錯，我哋的確好鍾意SantaCruz，亦受到佢影響，但我哋同SantaCruz唔同，亦冇抄襲。&#13;<br> A：點解擺放於Phorgun發售？&#13;<br> H：因為Hex係一個好Underground（地下）的品牌，而Phorgun畀我哋的感覺亦好Underground。況且我哋亦唔想Hex變成一個潮流品牌，只係想鍾意Hex嘅人着。雖然受歡迎，但到現在都冇諗過要開設專門店，因為想保持Underground的感覺。&#13;<br> A：點解會「進駐」香港？&#13;<br> H：其實一直都冇諗過會將Hex帶到香港，因為覺得香港的市場太細。喺852發售，主要係因為與Brian（852店主）係好朋友，所以先至將佢帶到香港。</fontstyle></spanclass></p><p><spanclass><fontstyle>專訪Phorgun創辦人Mambo  &#13;<br> 潮店Phorgun於00年由Mambo創辦，由於鍾情紐約文化，其後Mambo亦創立了個人街頭品牌Spaz，而Spaz的風格亦好Party及東岸。Mambo為人甚為火爆，所以對社會的不滿，都發洩在出品上。&#13;<br> &#13;<br> A：Phorgun的名字由來？點解會創辦Phorgun及Spaz？&#13;<br> M：Phorgun於日文解釋為「法眼」，即自己的規則，亦指Phorgun內發售的品牌都經過自己的眼睛去判斷。而創立Spaz係因為覺得自己日漸長大，係時候要擁有自己的品牌。起初Spaz的名字係由Fiberops所用，但Ali及Tabo後來將名字讓了給我。&#13;<br> A：何解Phorgun咁細，又位於鐵路軌下？&#13;<br> M：一般人開舖會揀一些好賺錢的位置，但我冇咁做，因為我想保持一種Underground的感覺，我稱呢種感覺為UnderLine。&#13;<br> A：今季Spaz的Style係點？&#13;<br> M：今季我會與BenDavis進行第3次合作，與上兩次唔同，今次唔會淨係將兩個品牌拉埋一齊就算，我會將BenDavisRemake（再造），然後加入Spaz元素。&#13;<br> &#13;<br> <spanclass><fontstyle>路軌下的小潮舖Phorgun  </fontstyle></spanclass></fontstyle></spanclass></p><p><br> &#13;<br> <spanclass><fontstyle>速睇Phorgun新貨！  </fontstyle></spanclass></p><p><br> &#13;<br> <b> Phorgun日本地址：</b> &#13;<br> ShibuyaShibuya-KuTokyo150-0002Japan&#13;<br> 電話：（81）3-34628229&#13;<br> &#13;<br> <b> HexAntistyle、Spaz、Norbit香港售賣點：</b> &#13;<br> 852（25739872）&#13;<br> 銅鑼灣謝斐道聯誠商業大廈2樓3室</p></body></html>