<html><header><meta charset="utf-8"><title>「歌神」影響潮流界</title></header><body><h1>「歌神」影響潮流界</h1><p>銅鑼灣街頭巧遇水貨大亨袁仁祥，口中竟哼起歌神許冠傑嘅歌，佢話：「其實我好鍾意睇演唱會，但祥嫂嫌飛貴唔畀睇，佢話睇兩場都夠買張機票去日本入貨，只准睇$100山頂位，最好係贈券喇！不過早陣子歌神場演唱會，佢格外開恩准我買$400飛，令人感動。今次歌神拉埋佢個大仔許懷恩上台，只見佢手臂有好勁紋身，聽人講原來佢喺加州大，同當地啲街頭時裝牌子搞手相熟，所以有紋身好平常，平時重喺網上發表吓潮流文化同有關音樂嘅文章，如果第時見佢同啲美國街牌合作有嘢搞，千祈唔使錯愕。」祥哥講嘢好少咁謙虛，可見歌神影響力。最近利時有啲Sales更將歌神嘅歌改成潮流版，特此分享：「難分真與假，猿面多欺詐，點解唔租瓊X？牆漏水Secure好差」（原曲《浪子心聲》），「佢哋呢班馬騮仔，一身水貨裏原系勁無謂，搵嗰些少到月底點夠使？確係認真濕滯」（原曲《半斤八両》），「佢老友叫阿凡檔嘢夠晒慘，Nike、NewBalance劑劑坐艇返，但願阿Cody清倉咪亂散，等返行貨，空悲歎」（原曲《尖沙嘴Susie》）。&#13;<br>&#13;<br>主持人：大食Jack&#13;<br>八卦熱報：<ahref>tai_sick_jack@yahoo.com.hk</ahref></p><p>■許懷恩同加州嗰邊啲流行街牌有良好關係，但從冇用來賣弄，實在好修養。</p></body></html>