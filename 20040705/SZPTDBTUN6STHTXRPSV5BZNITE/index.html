<html><header><meta charset="utf-8"><title>　　一家大細煮飯仔 - 李八方</title></header><body><h1>　　一家大細煮飯仔 - 李八方</h1><p>呢輪政界流行講「溫和」同「和解」，估唔到連親子活動都多咗個賣點。香港中華基督教青年會（YMCA）同埋中電，噚日舉辦「全港親子樂無火烹飪比賽決賽」，共有103隊家庭參加，發揮親子間的合作精神，烹調色香味俱全嘅菜式，角逐冠軍寶座。現場香味處處，歡笑聲此起彼落，相信呢種「和諧」最感人，老董怕且都要學吓，同民主派一齊煮番幾味「合家歡」，擺番幾圍和頭酒。&#13;<br> 青年會總幹事易嘉濂博士話，平時啲父母多數掛住返工，甚少機會同小朋友一齊下廚，烹飪比賽可以提供一個接觸點，等父母子女培養默契，更希望孩子因此更體會父母嘅心意和辛勞，喺當中學習獨立能力。&#13;<br> 結果，丘鳳華女士抱住個兩歲小朋友，煮咗個冠軍返嚟。&#13;<br> 此外，大會係早前舉辦「全港親子樂填色比賽」，總共收到逾七萬四千份嘅作品，作品叠起恍如數個小山丘，反應熱烈驚人，分分鐘創新紀錄。&#13;<br> （圖）平日父母掛住返工，一齊食飯都已經好難得，何況重一齊煮飯！	YMCA提供圖片&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>