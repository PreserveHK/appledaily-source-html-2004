<html><header><meta charset="utf-8"><title>大連海鮮 - 谷德昭</title></header><body><h1>大連海鮮 - 谷德昭</h1><p>一點不擔心在大連會冇啖好吃，反而信心十足一定搵到好嘢食。山東威海與大連鄰近，當日在山東已吃到耳仔郁，聽聞大連只有比威海更富庶，點會冇好嘢食？大姨及姨父在大連主場接近九十年，齋食地道家鄉屋企菜已是諗起都開心，況且大連與韓國只是一水之隔，當日在威海實在抽唔到一餐出嚟食韓國嘢，這次已抱定唔食就反面兼發爛渣的決心，唔食到一餐韓國嘢我就唔離開大連。&#13;<br> 果然，大連吃海鮮的館子多的是，門口放着一排排的海鮮缸，內容比鯉魚門不遑多讓。大連的鮮鮑魚又肥又大，每隻都有力士香梘般大小，緊吸着玻璃一啜一啜的像在說：「Cometakemebaby」。首次看見一種醜傢伙叫海腸子，有香蕉粗幼，像是放大了百倍的蚯蚓，粉紅色的一團在缸內鑽來鑽去，大姐說，如果點這道菜的話，她寧願自己坐一張枱。大連最出名的土產是海參，港人稱之為遼參，曬乾後再用水發開再紅燒之，味美有益。海鮮缸中發現新鮮遼參，可以當刺身吃，入口爽而帶韌，嚼之嗦嗦有聲，略有腥氣，是以前未試過的口感。&#13;<br> 在大連找飯館，我不懂得哪間好吃，但只要避開那些甚麼港式口味及裝修得富麗堂皇的館子，普遍都有一定水準。未必找到最好吃，只要感覺到哪裏不好吃而避之，那就好了。</p></body></html>