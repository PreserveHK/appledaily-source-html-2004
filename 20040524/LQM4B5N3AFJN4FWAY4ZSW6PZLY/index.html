<html><header><meta charset="utf-8"><title>做黃凱芹愛神　乜都夠膽死<br>阿倫爆肚柏芝愛情黐孖筋</title></header><body><h1>做黃凱芹愛神　乜都夠膽死<br>阿倫爆肚柏芝愛情黐孖筋</h1><p>黃凱芹前晚請來譚詠麟為其演唱會的歌舞劇飾演愛神一角，阿倫因忘記台詞要爆肚，還自度對白擺張栢芝上枱，指其感情問題複雜說：「啲線黐到亂晒龍呀。」</p><p>黃凱芹前晚在紅館舉行尾場演唱會，在歌舞劇中請來大班嘉賓客串演出，第一場由石修飾演愛神，前晚則轉由譚詠麟（阿倫）扮演，向來不擅長記歌詞及記稿的阿倫，演出時頻頻爆肚執生，還擺栢芝上枱，直指她感情瓜葛十分複雜。<br> &#13;<br> <spanclass>指黃胸口彈手 &#13;<br> 當阿倫以愛神角色出場後，因忘記台詞頻爆肚，本來他要等現場播出電話響聲，然後表示趕時間要落台，但因阿倫沒跟稿說對白，故與演出節奏不協調，要自己扮電話聲，等到現場播出電話聲時，他又扮聽電話兼爆肚說：「栢芝呀？你又失戀呀？好，我趕過嚟啦。佢啲戀愛真係錯綜複雜，啲線黐到亂晒龍呀。」惹得現場觀眾大笑連連。&#13;<br> 當黃凱芹問阿倫真愛在哪裏時，阿倫指着黃的胸口說：「呢度囉！嘩，乜咁彈嘅？」黃凱芹即謂：「我冇裝嘢㗎。」阿倫再指多一次說：「東西半球都一樣有陽性反應，果然二十五歲呀。」後來黃凱芹接受訪問時說：「我唔識同阿倫合作，佢完全自度，我都招架唔住呀，講栢芝都係佢自度，見到觀眾笑住睇，我都冇咁緊張。」<br> &#13;<br> <spanclass>起哄叫周慧敏 &#13;<br> 前晚周慧敏、蘇志威劉小慧與女兒、蔡一智都有往捧場，黃凱芹安哥時，坐在周慧敏附近的觀眾竟大叫要求周上台合唱，但最終她都沒有上台。&#13;<br> 演唱會嘉賓蔡一傑接受訪問時透露草蜢明年會舉行二十周年演唱會，他又謂母親節時有約梅媽飲茶，但對方表示身體不舒服。&#13;<br> 採訪、攝影：卓美娟</spanclass></spanclass></p></body></html>