<html><header><meta charset="utf-8"><title>新牌旋風襲港西班牙ZARA登陸中環</title></header><body><h1>新牌旋風襲港西班牙ZARA登陸中環</h1><p>夏日將至，時裝店櫥窗開始換季，新一批夏季新裝亦陸續抵港。而今個初夏，除了有新款式可以揀，更有不少新到港的品牌畀你揀。萬眾期待，等到頸都長，相信必定係來自西班牙的ZARA。沒有鋪天蓋地的廣告，只係靠頻密新款及大眾化價錢，ZARA輕易贏得世界各地女性的歡心。而香港中環首間專門店已經有15,000平方呎，絕對行到你腳仔軟！&#13;<br>&#13;<br>記者：梁珮瑜&#13;<br>攝影：林栢鈞、陳智良&#13;<br>模等兒：PolinaLomakina@StarzPeople&#13;<br>化妝及髮型：Claudy@atomicattack.com</p><p><spanclass><fontstyle>每周平正新貨好搶手  &#13;<br> 香港ZARA董事總經理DavidKonn：「決定在香港開新舖前，一個市場調查顯示，香港人去外地旅行時都喜歡到ZARA購物，所以更有信心進軍香港。」點解？因為又平又靚。雖然專門店每周都有兩次新款到，但若然你稍一遲疑就會斷貨，包你搶唔到，本人在巴黎及涉谷都有以上呻笨經驗。所以去香港店都要切記揀啱就要試，試啱就要立即買，無老點。</fontstyle></spanclass></p><p><spanclass><fontstyle>ZARA系列多元化  &#13;<br> ZARA時裝系列大部份都在歐洲製造，兼且十分多元化。女裝有晚裝及上班服系列woman、便服系列basic及年輕運動服TRF等。男裝就有運動服sports及套裝恤衫classic等。&#13;<br> &#13;<br> <b> ZARAwoman</b> &#13;<br> 晚裝及返工衫系列，款式斯文及質料亦較為講究，適合OL一族。</fontstyle></spanclass></p><p><b> ZARATRF</b> &#13;<br> 款式Casual後生仔衫及運動服，緊貼潮流趨勢，T恤、牛仔褲及沙灘裝都有。</p><p><b> 配件系列</b> &#13;<br> ZARA的配件系列花款眾多，飾物、鞋、Belt及袋都有，款式跟住潮流走。真皮袋都唔過一千蚊，好抵玩。</p><p><spanclass><fontstyle>其他新抵港品牌  &#13;<br> </fontstyle></spanclass></p><p><b> 日本MintDesigns藝術印花時裝</b> &#13;<br> 剛抵港的日本MintDesigns，設計概念係Artisticeverydayclothes（每天藝術衣裳），由3位畢業於英國名校CentralSt.Martins及日本文化服裝學院的設計師勝井北斗、八木奈央及竹山祐輔創立。04’春夏主題是「暖心假期」，亦是品牌的第三季，以日常見到的畫像，如單車、花朵及罐頭食物包裝紙等營造優閒假期感覺，更大玩一件衣服有多個花紋重叠，令人有天花亂墜感。</p><p>Ztampz（21511048）&#13;<br> 銅鑼灣勿地臣街17-21號地舖&#13;<br> &#13;<br> &#13;<br> <b> 日本PeanutbutterandJam幽默可愛</b> &#13;<br> 在日本剛面世的PeanutbutterandJam，主張以幽默眼光看身邊事物。設計師將日常生活看到的、觸摸的、感覺的，都投射到衣衫上。如幸運草圖案設計會用三葉草，而唔用珍貴的四葉草，因設計師認為三葉草較常見，其實更值得被珍惜。春夏首季更找來比利時平民Artist設計貓、狗、羊等可愛圖案。</p><p>Ztampz（31880556）&#13;<br> 銅鑼灣StyleHouse1樓105舖&#13;<br> &#13;<br> &#13;<br> <b> 英倫Religion對比強烈</b> &#13;<br> 新到港的英國Religion，設計以音樂、宗教及政治等作題材，總設計師Mr.DonovanPascal在剪裁及設計上都力求打破傳統，愛混合不同顏色及質料做出視覺對比，最緊要好玩。米奇、Vintage或旗幟等，對比強烈，但都係創作靈感。</p><p>bauhaus（28909380）&#13;<br> 銅鑼灣金百利商場2-3號地舖&#13;<br> &#13;<br> &#13;<br> <spanclass><fontstyle>15,000平方呎新舖分區主題  &#13;<br> ZARA於1975年在西班牙創牌，經營之道係緊貼時裝潮流及盡快滿足市場需求，頻密轉款絕對迎合貪新鮮的消費者。ZARA現遍布50個國家，約有600間專門店，包括法國香榭麗舍大道、紐約第5街及日本涉谷，紅遍歐洲及日本。而香港首間專門店佔地15,000平方呎，分有女裝、男裝、童裝及配飾等主題區。</fontstyle></spanclass></p><p><ahref http:> http://www.zara.com/  &#13;<br> ZARA（22347305）&#13;<br> 中環國際金融中心商場1樓1065-1075舖&#13;<br> </ahref></p></body></html>