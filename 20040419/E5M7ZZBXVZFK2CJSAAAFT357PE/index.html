<html><header><meta charset="utf-8"><title>六折歎印尼餐</title></header><body><h1>六折歎印尼餐</h1><p>若然你將要趕住晚上喺金鐘或灣仔如藝術中心、演藝學院等睇戲或睇Show，唔想求其塞飽個肚，不妨考慮去呢間算係喺中間點的印尼餐廳Bebekbengil3歎個「早」飯EarlyBirdDinner，只要喺晚上6點前入座、7點前落柯打兼8點前走人，就可以特價$98歎2道或$128歎3道高質素峇里美食。&#13;<br>頭盤有3款菜、主菜有5款，甜品則有2款選擇。計過條數，若果以點頭盤印尼雜菜配花生醬（$60）、主菜點峇里汁燴太子魷（$95）及甜品要朱古力吉士（$50）的話，總共需要$205，家陣只需$128，足足慳4成！其他熱門選擇有雞或羊沙嗲、椰漿牛肉咖喱、椰汁燴豬肋骨、印尼雞肉炒麵等，都算幾易搵到心水選擇。&#13;<br>&#13;<br>記者：陳淑君　攝影：陳盛臣</p><p><br> &#13;<br> Bebekbengil3（22178000）&#13;<br> 地址：灣仔駱克道54-62號博滙大廈5樓&#13;<br> 供應時間：每日6:00pm-8:00pm</p></body></html>