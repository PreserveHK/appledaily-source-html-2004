<html><header><meta charset="utf-8"><title>火車廂風口強勁客難受</title></header><body><h1>火車廂風口強勁客難受</h1><p>有東鐵乘客投訴，指車廂內出風口風力強勁，令乘客難受及感到不適，雖曾致電東鐵乘客熱線投訴，獲覆曾收過不少乘客同類投訴，但車廂氣溫及出風口強度已定，不會再作調校，乘客大歎投訴無門，故向《蘋果》求助。</p><p>「我每日都要搭火車，但日日都俾啲風吹到個頭好唔舒服，雖然投訴咗，但職員話個設計係咁，冇得改。」&#13;<br> 居於大圍的盧太稱，她每日均會乘坐東鐵出九龍工作，但進入車廂站於車門後扶手旁時，總被車廂頂部的出風口噴出的冷風，吹至頭暈頭痛。<br> &#13;<br> <spanclass>「俾風吹到頭都痛」 &#13;<br> 她無奈地表示，「返工放工時候係最多人搭火車，入到車廂已經好好彩，有時冇得揀位企時，被迫企近車門嘅扶手位，啱啱喺正風口位下面，俾風吹到頭都痛埋！」&#13;<br> 她與丈夫曾致電東鐵乘客熱線反映，但職員答稱，雖曾收過不少乘客來電反映風口位冷風過強，無奈設計已定，難作改善。&#13;<br> 「雖然唔係架架列車都係咁，但都有大半係咁。我試過因為咁吹到病咗，啲風咁勁，身子弱啲嗰排真係會俾風吹到病！」&#13;<br> 記者曾於下午時分乘搭東鐵，試坐五部列車中，有三部列車出風口冷風較強烈，記者站於車門後扶手位置，被風口噴出的冷風吹至「起雞皮」，其後更有點頭痛，頭髮亦被冷風吹起。記者於月台候車期間，亦有乘客向記者反映，有相同感受。其中乘客林小姐稱，「好彩我係短途客咋，唔使吹好耐，但嗰啲長程搭客就慘了！」&#13;<br> 九廣鐵路高級公共事務經理梁碧芙回覆本報查詢時表示，東鐵車廂的冷氣系統設有轉動式風葉，冷氣可由出風位置不同角度吹出。東鐵收到不少乘客意見後，於去年中在維修列車冷氣系統時，加設隔風網，以分散由出風口吹出的冷風。由於東鐵新車車廂較為寬敞，冷風可較平均分流。</spanclass></p><p><spanclass>出風強度早已設定 &#13;<br> 梁碧芙說，東鐵設定車廂的溫度為夏天攝氏24度，冬天則為攝氏22度，車廂內出風口出風強度亦已設定，不可再作調校。但若乘客感到某班列車冷風太強，可記下車廂編號，通知附近職員，或致電熱線29293399，以便工程人員跟進，檢查是否有機件故障，但出風強度等暫不考慮作出調整。（○四一七○○一）&#13;<br> &#13;<br> 服務熱線&#13;<br> 電話:29908288&#13;<br> 傳真:23702192&#13;<br> 電郵:<ahref>sservice@appledaily.com </ahref></spanclass></p></body></html>