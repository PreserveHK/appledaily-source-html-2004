<html><header><meta charset="utf-8"><title>改裝車：<br>奧迪A4開篷改裝行車電腦引擎大強化</title></header><body><h1>改裝車：<br>奧迪A4開篷改裝行車電腦引擎大強化</h1><p>認識到一位改裝專家Tony，佢早前擁有一部奧迪A4Cabriolet開篷跑車，自認改裝專家嘅佢當然不甘寂寞，以著名改裝公司Caractere嘅產品做主打，將部愛驅改裝，由鬼面罩、車頭及車尾泵把連整流器、尾喉、燃油壓力控制器等都來個大變身，身為車主嘅你可參考佢嘅選擇，替自己部車由外至內來個大整容！&#13;<br>&#13;<br>記者、攝影：何永仁　&#13;<br>車輛提供：TWAutosport（21420001）</p><p><br> &#13;<br> <spanclass><fontstyle>奧迪A4Cabriolet改裝餐單  &#13;<br> </fontstyle></spanclass></p><p>&#13;<br> 合計：$43,400（連人工）</p><p><spanclass><fontstyle>加裝尾翼增下壓力  &#13;<br> 驟眼睇，呢部A4Cabriolet改裝版同現有型號真係好相似，改完即係無改過……非也！佢同普通版嘅外貌幾近一樣，但當你細心留意吓，其實不難察覺鬼面罩、車頭及車尾泵把連擾流器，都係著名改裝公司Caractere嘅產品，而加裝尾定翼後，除咗令個樣更型仔之外，又可於高速行車時提供更佳的下壓力，令行車更穩定。車廂方面則沒有作出太大改動，依舊保留有前後兩排承托力甚豐嘅高級真皮座椅，夠晒舒服！</fontstyle></spanclass></p><p><spanclass><fontstyle>換RS版電腦增多20匹  &#13;<br> 呢部改裝版A4Cabriolet除外觀有改動外，更特別換上RS版專用嘅行車電腦，令引擎輸出可增多20匹馬力外，佢更可保護部車本身嘅機械系統，但緊記呢台行車電腦需要專人負責安裝，同埋作出適量嘅調校，咁樣就可以增加引擎響收油後嘅扭力輸出，所以呢部改裝版響引擎處於高轉狀態時收油，都唔會有腳軟嘅情況出現。另外，火嘴又被換上高性能嘅銥金屬火嘴，其點火熱量及耐用性比一般火嘴來得更好，絕對適合高性能車輛使用。&#13;<br> &#13;<br> <spanclass><fontstyle>高質風隔可洗後再用  &#13;<br> 另一方面，部車又用上吸風量更高、並有良好阻隔沙塵效果嘅BMC風隔，由於吸風量及得上一眾同級產品，就算長期使用，亦可減低進氣歧管嘅污染問題，而且由於可以清洗後再用嘅關係，比起原裝嗰個用完即棄嘅風格更實用。&#13;<br> 排氣系統又被換上Supersprint產品，所發出嘅聲浪好有跑味外，重唔會響引擎低轉時有扭力輸出嘅損失；當然唔少得重有能令引擎響高轉時，有更好表現嘅Neuspeed燃油壓力控制器啦！</fontstyle></spanclass></fontstyle></spanclass></p><p><spanclass><fontstyle>AudiA4Cabriolet3.0Profile  　&#13;<br> 引擎：2976ccV6DOHC&#13;<br> 馬力：220ps/6300rpm&#13;<br> 扭力：30.6kgm/3200rpm&#13;<br> 傳動：6前速Multitronic半自動波，前輪驅動&#13;<br> 尺碼：4573×1777×1391mm&#13;<br> 軸距：2654mm；車重：1620kg&#13;<br> 0-100公里：7.8秒；極速：234km/h&#13;<br> 平均耗油：9.8L/100km&#13;<br> 查詢：合迪汽車（25281862）</fontstyle></spanclass></p></body></html>