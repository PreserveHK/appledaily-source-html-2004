<html><header><meta charset="utf-8"><title>歌神回歸　飛哥大讚超值懷舊</title></header><body><h1>歌神回歸　飛哥大讚超值懷舊</h1><p>歌神許冠傑（Sam）前晚在紅館開騷，吸引一萬多名歌迷支持，所有觀眾盡興而回。因封咪事件成焦點的李鵬飛與妻子拍拖到場，他大讚演唱會十分抵睇。</p><p>許冠傑的十場復出個唱前晚在紅館開鑼，現場氣氛高漲，整個演唱會歷時四個半小時才完結，大部份歌迷均看足全場才離開，只有少數歌迷因要趕乘尾班車，才提早於晚上十一時多離場。&#13;<br> 前晚有不少藝人及政界人士捧場，包括早前因封咪事件而成為焦點的李鵬飛與太太，他大讚說：「我畀一百分，好抵睇同超值，亦都好懷舊！」而專誠來捧阿Sam及女友周慧敏場的倪震則說：「好睇，自己喺後台入去，所以就賺晒，但係我覺得值五百蚊，觀眾賺多咗一百蚊，因為唱多成個鐘，但我就覺得阿Sam重有好多歌都未唱。」<br> &#13;<br> <spanclass>八月再捧場 &#13;<br> 而前晚無論老、中、青歌迷欣賞完阿Sam的個唱後，均有讚無彈，大部份觀眾都表示阿Sam個唱值一百分，又大讚他的狀態非常好，只是開頭聲線略為沙啞，但後段已經愈唱愈清，其中陳婆婆和紐約回港的孫女表示：「幾好睇，阿Sam好弗，見番佢好開心，啲新人都好有前途，嘉賓唔一定要巨星。」&#13;<br> 觀眾葉生及葉太則說：「我哋唔覺得太長，長啲重好，八月我哋會再睇，最好冇嗰啲Sam'sAngel同芳華十八，全部係阿Sam就最好。」另外，有日本男歌迷更攜帶阿Sam的唱片，在紅館外播放。&#13;<br> 採訪、攝影：駱華齡、何國豪</spanclass></p></body></html>