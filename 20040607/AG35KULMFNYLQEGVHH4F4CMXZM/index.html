<html><header><meta charset="utf-8"><title>701收料站：中化注資等時機</title></header><body><h1>701收料站：中化注資等時機</h1><p>原本由飛天朱主理的華德豐（297），在完成債務重組及引入新主要股東後，今日正式改名中化香港控股，以反胦新大股東的加入。不過，炒家上周五已急不及待要慶祝，將股價炒高14%，收0.325元。&#13;<br> 市傳新大股東注入地產業務已有一段時間，但次次都只見身郁，唔見米白。經紀陳解釋，家陣搞注資唔係咁容易，君不見茂盛控股（022）控股權已易手多時，但直至近排才以斬件形式將大陸公路資產注入公司，先至冇俾監管機構抽秤。佢又話中化新主來頭勁，幕後炒家亦水頭充足，但注資要等待時機。&#13;<br> 另外，經紀陳上星期極度「硬銷」嘅展鴻（572），上周五配股後復牌，表現令小初異常失望。重話配股股份落在少數人手上，點知沽壓甚大，好快就跌穿0.65元的配股價，最低見過0.60元，收0.64元，跌5.9%。&#13;<br> 經紀陳話一言難盡，佢都估唔到會搞成咁，但聽講上周五有關人等已硬接唔少貨，消化唔少沽壓，希望佢哋可以繼續力頂，展鴻股價可以守得住。&#13;<br> 慕容小初</p></body></html>