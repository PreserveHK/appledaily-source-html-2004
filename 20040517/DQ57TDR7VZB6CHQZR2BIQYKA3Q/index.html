<html><header><meta charset="utf-8"><title>　　羅致光向「麥」「勞」道歉 - 李八方</title></header><body><h1>　　羅致光向「麥」「勞」道歉 - 李八方</h1><p>究竟喺立法會沙士專責委員會入面，邊個係洩密嘅「麥當勞先生」呢件事，引起議論紛紛，有報章同勞永樂議員為咗呢件事辯論起嚟，委員會主席羅致光噚日重發稿澄清，自認衰「多口」，佢話當日同記者喺輕鬆環境下，講咗句麥當勞先生中有個「麥」字同「勞」字之後，引起傳媒對姓麥同姓勞議員嘅猜測。&#13;<br> 事緣有雜誌話，沙士專責委員會會議上，有麥當勞先生同細細粒小姐喺沙士閉門會議上面問過：「如果係議員助理洩秘咁點計」，CK話上個星期三同記者喺立法會傾傾吓，俾記者問到麥當勞先生，佢一時多口話麥當勞先生中有「麥」同有「勞」，惹起多方猜測，記者幾日嚟都追住麥國風同勞永樂問，佢噚日向麥國風同勞永樂致歉，重澄清勞永樂冇喺會議上面問過類似「如果係議員助理洩秘咁點計？」嘅說話。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>