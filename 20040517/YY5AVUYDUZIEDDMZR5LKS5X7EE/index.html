<html><header><meta charset="utf-8"><title>　　中大生為一哥贈興 - 李八方</title></header><body><h1>　　中大生為一哥贈興 - 李八方</h1><p>八方曾經聽過，有中大校友不滿警務處處長李明逵對付示威者唔手軟，係「中大之恥」，不過中大校方似乎唔係咁睇，早前宣布頒授「榮譽院士」畀李一哥。但中大班學生哥條氣就唔多順，噚日發表聲明，強烈反對李一哥獲獎，又事先張揚會喺今日嘅頒授禮上「贈興」，進行示威抗議。&#13;<br> 中大學生代表話，由李一哥九七年時播貝多芬掩蓋示威者聲音，到近來頻以武力清場，都顯示李處長打擊言論自由面不改容，佢領導下嘅警隊已淪為政治工具，淨係識擁護當權者，重話中大應該譴責而非為其加冕。&#13;<br> 咁睇嚟，今日警方應該會部署重兵保護一哥，分分鐘再同班學生玩多次「武力清場」，咁場面就夠晒「熱鬧」。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>