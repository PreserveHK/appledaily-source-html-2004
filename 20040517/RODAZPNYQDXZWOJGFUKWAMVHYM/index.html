<html><header><meta charset="utf-8"><title>黑色3G機酌量升級</title></header><body><h1>黑色3G機酌量升級</h1><p>「3」的C6163G機當初以$4,000多推出市場，後來更加買一送一，不過3G轉2G、2G轉3G始終都係問題多多，由地鐵返上路面隨時唔識轉返3G，分分鐘要熄機開機先有反應，Upgrade軟件都藥石無靈，令到唔少用家怨聲載道。&#13;<br>所以日前「3」又再出新機，就係C616嘅升級版C616V，機身顏色唔同之外，鏡頭像素亦增至30萬，最令用家頭痛嘅轉制式問題，亦有所改良。但係「3」今次就唔再玩平價，開價$3,980，想平嘅當然有計，最平$1,440機價買到，不過就要預繳$2,040，分一年回贈。接近$4,000買部30萬像素手機，相比於市面C616都係賣緊千零蚊，再出番張3GSIM卡，又唔使簽約，就認真抵玩好多。&#13;<br>&#13;<br>記者：劉耀祥&#13;<br>查詢：31623333</p></body></html>