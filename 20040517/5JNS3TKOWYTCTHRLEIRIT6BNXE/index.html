<html><header><meta charset="utf-8"><title>　　何志平唔想做局長 - 李八方</title></header><body><h1>　　何志平唔想做局長 - 李八方</h1><p>前港澳辦主任魯平個新抱姚珏開設嘅天才音樂學院噚日喺禮頓山開幕，請咗民政事務局局長何志平做主禮嘉賓，賭王四姨太梁安琪都有到，不過四太喺台下不斷傾電話，原來係啲仔女催佢去飲茶。&#13;<br> 講番何局長，佢噚日上台同學院嘅學生用小提琴合奏兩曲，一首係巴哈嘅《小步舞曲》，另一首係韋華特嘅《A小調協奏曲第一樂章》。何局長話佢已經好耐冇拉小提琴，屋企個琴重發咗霉㖭，所以噚日要借用姚珏學生嘅琴，「我好大個先學琴，早啲學可能成就更大，唔使做局長。」唔通局長真係做得好唔開心？其實佢只不過係鼓勵小朋友學音樂。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>