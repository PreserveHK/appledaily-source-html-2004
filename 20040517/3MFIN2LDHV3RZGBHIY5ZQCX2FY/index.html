<html><header><meta charset="utf-8"><title>湯漢斯最佳拍檔球賽相會</title></header><body><h1>湯漢斯最佳拍檔球賽相會</h1><p>金像影帝湯漢斯（TomHanks）同愛情片天后美琪賴恩（MegRyan）曾經係銀幕上嘅最佳拍檔，相信唔少影迷重會記得佢哋喺《緣份的天空》同《網上情緣》內嘅演出，前日佢兩個去咗睇洛杉磯湖人對聖安東尼奧馬刺嘅NBA季後賽西岸準決賽，阿湯就陪老婆麗達威爾遜（RitaWilson），美琪就陪囝囝睇，各自溫馨。</p></body></html>