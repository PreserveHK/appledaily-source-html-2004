<html><header><meta charset="utf-8"><title>Britney帶女返房益埋男友</title></header><body><h1>Britney帶女返房益埋男友</h1><p>我羅拉發覺BritneySpears好似淨係得負面新聞，英國傳媒近日又話發現佢喺丹麥哥本哈根做騷期間，有晚同男友KevinFederline及一個棕髮靚女同志喺夜店玩咗成五個鐘，之後重一齊返酒店鬼混。據知Britney對呢位女子相當有興趣。另外，一位信奉基督教嘅女歌手Rebecca力斥Britney做壞榜樣，教壞啲年輕人。</p></body></html>