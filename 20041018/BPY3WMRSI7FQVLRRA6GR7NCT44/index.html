<html><header><meta charset="utf-8"><title>　　長毛辦事處開張 - 李八方</title></header><body><h1>　　長毛辦事處開張 - 李八方</h1><p>長毛入咗立法會，光芒四射，紅過周星馳，搞到香港呢個自稱嘅所謂國際都會現晒形，原來係幾咁冇包容同埋保守，令好多重擁有中國農民性格嘅人士覺得佢離經叛道。不過大家唔好以為長毛淨係識喺鏡頭前出位，其實佢已經開咗第一個地區辦事處，新辦事處位於大埔廣福道117號閣樓，長毛逢星期一晚七點會接見市民街坊，同肥彭一樣與市民話家常，大家有乜投訴或者想一睹佢風采，都可以上去。&#13;<br> 長毛唔單止率先開地區辦事處，同時重有一個網上辦公室，佢會透過網頁披露最新動向，不少網友亦喺網上留言畀長毛，有個大學生話希望長毛提供過去政見言論文章，因為想研究長毛政治思想，亦有男生話希望長毛幫手爭取返學可以留長頭髮，唔知長毛議員會唔會跟進呢？&#13;<br> 長毛大埔議員辦事處電話：26504545&#13;<br> 電郵：<ahref>longhair_taipo@yahoo.com.hk &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></ahref></p></body></html>