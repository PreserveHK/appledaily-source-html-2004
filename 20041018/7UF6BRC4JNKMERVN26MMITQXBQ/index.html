<html><header><meta charset="utf-8"><title>　　郭少明生意好唔使煩 - 李八方</title></header><body><h1>　　郭少明生意好唔使煩 - 李八方</h1><p>一年一度嘅婦女銀袋日昨日在沙田馬場舉行，呢項傳統大賽，最特別之處係班名媛淑女會盛裝到場，重戴住好靚嘅帽爭妍鬥麗，所以唔睇馬都可以睇人。不過，近來馬會日漸中國化，呢類咁鬼佬嘅節目已經得番個形式，冇乜睇頭，叠埋心水睇馬好過。&#13;<br> 銀袋賽編在第九場第一班跑千八，告東尼又發威，隻「金碧明珠」來港第一場就爆大冷，兼且以破紀錄時速奪標。三十五倍Win，相信買中嘅馬迷唔多，但馬主就開心過奧海城間舖頭日日爆棚。&#13;<br> 另外一場盃賽係莎莎盃「快意駒」贏咗。八方見到莎莎老闆郭少明夫婦頒獎。郭生早前俾人呃咗啲錢，要上法庭，不過莎莎有咁多自由行進貢，生意做唔切，當然冇因為小小官司影響心情。&#13;<br> （圖）郭少明夫婦（右）頒獎畀快意駒馬主吳鐵潮伉儷（左）。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>