<html><header><meta charset="utf-8"><title>　　周一嶽局長多情 - 李八方</title></header><body><h1>　　周一嶽局長多情 - 李八方</h1><p>新衞福局局長周一嶽甫上任，已全情投入工作，先去探窮人，跟住上電台，然後又話檢討急症室同專科門診收費，果然有新氣象。八方有個老友，前兩日來電千叮萬囑，話周醫生係一個好人，千祈咪信啲周刊喎。&#13;<br> 啲周刊寫嘅嘢有幾真八方都唔知，但有關內容喺圈內已廣為人流傳，冇乜新意。要展示局長多情，其實可以寫吓另一位女士。呢位女士喺局長同現任太太共譜戀曲之前，有過一段刻骨銘心嘅關係。&#13;<br> 邊位？唔方便講。貼士？係好人；夫家大有來頭，曾經做過大官，受好多人尊敬；最近有新聞，上過報章頭版……造物弄人，大家一講起呢一段情事，都好感慨。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>