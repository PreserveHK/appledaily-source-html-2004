<html><header><meta charset="utf-8"><title>　　王䓪鳴獲榮譽博士 - 李八方</title></header><body><h1>　　王䓪鳴獲榮譽博士 - 李八方</h1><p>香港教育學院噚日公布今年獲頒榮譽博士學位名單，其中一人係教統會主席王䓪鳴，獲得榮譽社會科學博士學位。教院猛讚佢上任後積極推動教改，充份顯示領導才能咁話。不過推動教改係咪咁值得嘉許，八方同一啲家長都好有保留。&#13;<br> 今年有兩人獲得榮譽教育博士學位，伊利沙伯中學首位副校長韓敦係其中一人，佢喺六七年轉任羅富國教育學院院長，其後加入中大教育學院做高級講師，喺教育界舉足輕重，於八十年代初退休。另一人係現時喺英國修咸頓大學任客座教授同校董嘅威廉泰勒爵士，佢喺九八至○四年做過教院校董。教院會喺下個月十九號嘅第十屆畢業禮上，將學位頒畀佢哋三位。&#13;<br> （圖）王䓪鳴得到教院嘅肯定，證明佢喺教育界有番咁上下地位。&#13;<br> 資料圖片&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>