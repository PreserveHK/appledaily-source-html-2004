<html><header><meta charset="utf-8"><title>如妃駕到夢露茱姐冇碇企</title></header><body><h1>如妃駕到夢露茱姐冇碇企</h1><p>鄧萃雯、樂基兒、陳霽平和任葆琳昨日往銅鑼灣演出「Joy&amp;Peace」十周年鞋騷。鄧萃雯以「現代如妃」形象行騷，樂基兒化身為瑪莉蓮夢露（MarilynMonroe），陳霽平扮茱莉亞羅拔絲（JuliaRoberts）。<br> &#13;<br> <spanclass>得獎請監製食飯 &#13;<br> 眾人當中以鄧萃雯的風頭最勁，一出場已獲市民鼓掌喝采。雯女直言《金枝慾孽》除了帶給她人氣外，贊助亦隨之而來，她說：「我試過話想要機票贊助，星晨即刻搵我做主持。」&#13;<br> 雯女飾演的如妃成為台慶「我最喜愛的電視角色」大熱，問她若然得獎會多謝誰？她說：「第一個要多謝上帝，另外戚其義（《金》劇監製）已經mark咗我請食飯。我有𠵱家嘅成績，已經心滿意足，做人要知足，做最紅同第一都好大壓力嘅，唔好搞我。」&#13;<br> 對於有指張可頤退出「我最喜愛的電視角色」選舉，雯女說：「咁嚴重？乜有得退出嘅咩？觀眾都投緊票咯。」</spanclass></p></body></html>