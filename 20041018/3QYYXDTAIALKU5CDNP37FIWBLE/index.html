<html><header><meta charset="utf-8"><title>愛心大使手記：受助女童來信表謝意</title></header><body><h1>愛心大使手記：受助女童來信表謝意</h1><p>大使不時會收到啲受助人寄嚟嘅感謝卡同信件，知道佢哋生活有所改善，自然好開心，近日收到受助女童Yami嘅來信，就覺得好感動。<br> &#13;<br> <spanclass>承諾會努力讀書 &#13;<br> 十七歲嘅Yami，係大使最近幫過嘅case，佢來信表示，好感激蘋果日報慈善基金喺佢最困難嘅時候雪中送炭，佢承諾會好好讀書。大使見呢位年輕人搵到自己嘅人生方向，覺得好安慰。&#13;<br> Yami身世坎坷，一歲嗰陣，爸爸交通意外過身；兩年前，媽媽癌病逝世，Yami為此情緒陷入谷底，只讀到中四就退學。<br> &#13;<br> <spanclass>與外婆相依為命 &#13;<br> 呢兩年，Yami同外婆靠綜援金生活，其間，Yami曾踏足社會工作，做過售貨員、侍應生。不過，佢自知墨水唔夠，加上有社工鼓勵，於是報讀夜校進修，希望可以完成中學課程，甚至升讀大學。&#13;<br> 但根據現行綜援條例，社會福利署只會資助就讀全日制嘅學生。Yami因為冇錢交學費、冇錢買書，一度覺得好絕望，好彩後尾有社工幫佢轉介向蘋果基金求助。&#13;<br> 蘋果基金前排撥款一萬三千蚊，資助Yami一年嘅學費、書簿費同返學嘅車費。&#13;<br> 捐款編號：C1531&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>