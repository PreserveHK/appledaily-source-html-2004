<html><header><meta charset="utf-8"><title>新車速報：<br>日產最新RV橫列式鬼面罩至搶眼</title></header><body><h1>新車速報：<br>日產最新RV橫列式鬼面罩至搶眼</h1><p>筆者早前的東瀛之行，在靠近富士山五湖風景區，首次跟當地日本傳媒一同試駕從北美回流的日產全新Murano車系，想不到轉眼間，竟已有行動迅速的平衡汽車進口商把新車引入香港，雖然只不過是入門2.5公升前輪驅動版本，但Murano前衞出眾的橫列式鬼面罩造型，加上車廂陳設同配套齊備，還有突出的操控表現，都會令喜歡RV旅行車嘅車迷有全新體驗！&#13;<br>&#13;<br>記者、攝影：陳偉林　ImageGirl：王穎</p><p><spanclass><fontstyle>新加Fairlady頭燈  &#13;<br> 當年，豐田Harrier（即凌志RX300）面世，以其突破傳統的SUV車造型深得車迷受落，如今日產Murano亦有相類似包裝，還加多點前衞色彩，尤其係車頭橫列式電鍍鬼面罩配搭，筆者至為欣賞又見High-tech突出，加上跟同廠Fairlady同出一轍的HID頭燈編排，既摒除一般SUV車的硬朗造型作風，又不失此車應有的獨特個性，相信會更易為普羅用家所接受。</fontstyle></spanclass></p><p><spanclass><fontstyle>穿梭山路矯捷有力  &#13;<br> 早前，筆者既試過在公路試揸Murano（日本當地），今趟響香港就決定選擇跑上飛鵝山來回一轉。同車接載了三名乘客經過不少迂迴曲折的山路，這輛Murano表現矯健有力，轉向順滑準確之餘，底盤四輪懸掛反應柔韌富支持力，好有房跑車特性。再者，一套4前速自動波箱另備Power及Snow模式選擇，上山全沒有半點乏力感，及後攀爬石道擺Post影相時候，就算角度幾斜車身要傾斜定立都無問題。</fontstyle></spanclass></p><p><spanclass><fontstyle>電視屏幕避盲點  &#13;<br> 唔少SUV車以豪華作車廂賣點，但筆者就較喜歡Murano踏實一面，加埋四周金屬面板修飾，富貴氣之餘又營造有High-tech時款特色，好啱年輕一代用家口味。其次，不少取材自同廠Fairlady諸如波棍同軚盤配搭，予人有跑車感外，全新設計的中控台，有齊左右恒溫冷氣及高級CD音響，重有左邊門鏡盲點同倒車閉路電視顯示屏幕，大大減低高個子四驅RV車的弱點之餘，出眾的座艙隔音效果亦備受3位乘客稱讚呢！</fontstyle></spanclass></p><p>■中控台有齊左右恒溫冷氣及高級CD音響外，重有左邊門鏡盲點閉路電視顯示。&#13;<br> &#13;<br> &#13;<br> <spanclass><fontstyle>S-tune版曝光！  </fontstyle></spanclass></p><p>■早前喺日本睇到呢部NismoMuranoS-tune版本，除車身前後加裝有大包圍、Nismo專用合金軨外，還有高性能排氣鼓同四輪跑車化Sport避震選擇，但香港代理暫時未有引入。&#13;<br> &#13;<br> &#13;<br> <spanclass><fontstyle>車尾重點睇  </fontstyle></spanclass></p><p><br> &#13;<br> <spanclass><fontstyle>金屬面板修飾車廂  </fontstyle></spanclass></p><p><br> &#13;<br> <spanclass><fontstyle>潛藏座椅  </fontstyle></spanclass></p><p><spanclass><fontstyle>NissanMurano250XLProfile  &#13;<br> 引擎：2488CC直4DOHC&#13;<br> 馬力：163ps/5200rpm&#13;<br> 扭力：25.0kgm/3600rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：225/65R18DunlopST20Grandtrek&#13;<br> 尺碼：4770×1880×1685mm&#13;<br> 軸距：2825mm；車重：1640kg&#13;<br> 平均耗油：10.6km/L（日本10.15模式）&#13;<br> 車輛提供：富利堡汽車（28776700）</fontstyle></spanclass></p><p><spanclass><fontstyle>其他RV車推介  </fontstyle></spanclass></p></body></html>