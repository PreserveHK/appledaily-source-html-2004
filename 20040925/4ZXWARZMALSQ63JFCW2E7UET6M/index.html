<html><header><meta charset="utf-8"><title>港姐台灣親善之旅五缺一<br>符思思提早離隊鬥靚</title></header><body><h1>港姐台灣親善之旅五缺一<br>符思思提早離隊鬥靚</h1><p>港姐徐子珊、朱慧敏、符思思及落選港姐沈婷、楊施詩連日在台灣進行親善訪問，昨日她們到九份觀光，但符思思未有隨行，因她下月將到北京參加國際小姐選舉，已先行離隊返港備戰。　記者王崇穎台灣直擊</p><p>應屆港姐徐子珊、朱慧敏、符思思及落選港姐沈婷、楊施詩，昨日繼續在台灣進行親善訪問，前晚她們到士林夜巿觀光，昨日又到九份風景區遊玩，行程十分緊密。<br> &#13;<br> <spanclass>送頸鏈表心意 &#13;<br> 符思思因為要準備參加國際小姐選舉，所以昨日先行回港，其餘四位佳麗前晚預祝符思思一切順利，特別挑選了一條頸鏈送給她，令她大為感動。符思思下月將會獨自往北京參選，她說：「我會全力以赴，做到最好。近排都發現自己肥咗，希望選前可以減十磅。」&#13;<br> 徐子珊表示私底下送了一條番茄電話繩給符思思，她說：「我都祝思思成功，我知佢平時好鍾意食番茄，聽到佢話要減肥，其實我都肥咗，思思身體唔好，我都唔主張佢減太多，最緊要食嘢均勻。我代表香港參加國際華裔小姐選舉，只會留喺香港比賽，好羨慕思思可以代表香港去外地參選。」<br> &#13;<br> <spanclass>遊九份受歡迎 &#13;<br> 幾位港姐前晚到士林夜巿觀光，可惜天公不造美，下起雨來，但她們仍一嘗地道小食。昨日到九份遊覽時，有日本遊客爭相向港姐們要求合照和索取簽名，徐子珊大受歡迎，她說：「我第一次嚟台灣，好鍾意台灣美食，台灣畀我最深刻印象係好多電單車，有機會我都想考個電單車牌。」</spanclass></spanclass></p></body></html>