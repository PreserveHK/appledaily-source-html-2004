<html><header><meta charset="utf-8"><title>翻煲王：2003必睇5套DVD</title></header><body><h1>翻煲王：2003必睇5套DVD</h1><p>農曆新年快到，據碟場內最新消息，新DVD碟推出密度將會放慢，新正頭更是新片嘅冰河時期！不過唔緊要！去年03其實都出過好多好片，大家都未必隻隻買晒，今日特別搵嚟碟場資歷甚深嘅Andy，回顧吓去年出過最正嘅5套DVD，等大家可以喺「冰河期」翻煲重溫。</p><p><spanclass><fontstyle>第一位魔戒二部曲  &#13;<br> 故事係經典中嘅經典，冇佢就冇《StarWar》同𠵱家嘅RPGGame，睇完首部曲，點可以唔睇埋第二部曲呢？</fontstyle></spanclass></p><p><spanclass><fontstyle>第二位無間道I/II  &#13;<br> 睇明星、睇卡士，已經非常強勁！而且香港好耐都無寫得咁好嘅劇本！點可以唔捧場呢！</fontstyle></spanclass></p><p><spanclass><fontstyle>第三位海底奇兵  &#13;<br> 《海底奇兵》其實係一部以全數碼拍攝嘅電腦動畫，不論顏色同音效，都係舊年做得最好嘅一隻DVD，而且重俾好多AV舖封為試Plasma必用碟！</fontstyle></spanclass></p><p><spanclass><fontstyle>第四位MATRIXRELOADED  &#13;<br> 睇完第一集，等咗咁多年先出第二集，簡直係望穿秋水之作；而且畫面音效都做得好OK！</fontstyle></spanclass></p><p><spanclass><fontstyle>第五位PTU  &#13;<br> 杜琪峰拍咗3-4年先拍完呢套《PTU》，認真度可見一斑，而且故事好另類，以一晚嘅事，濃縮為一套戲，劇力緊湊，係一套「非常」精采警察故事。</fontstyle></spanclass></p><p><spanclass><fontstyle>DVDPRO  &#13;<br> 電話：23326326&#13;<br> 地址：旺角奶路臣街6E德發商場地庫B4舖</fontstyle></spanclass></p></body></html>