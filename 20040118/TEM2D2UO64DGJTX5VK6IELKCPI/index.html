<html><header><meta charset="utf-8"><title>豐田AlphardSuperG-Limited享受至高</title></header><body><h1>豐田AlphardSuperG-Limited享受至高</h1><p>除唔使38萬，便可擁有現今最受歡迎嘅豐田Alphard豪華MPV外，若然你係一個對生活有要求嘅用家的話，就不妨考慮吓另一款配備前後泊車鏡頭，以及豐田原廠一套G-Book連多功能裝置，重有杜比5.1環迴立體音響同影視裝置嘅新款AlphardSuperG-Limited。&#13;<br>&#13;<br>記者、攝影：李勤　新車售價：$489,000　&#13;<br>車輛提供：富利堡汽車（23330747）</p><p><spanclass><fontstyle>Hybrid新版造型夠吸引  &#13;<br> 雖然同屬Alphard系列，惟外形就以最新Hybrid版本作主打，有全新鬼面罩、前後大型氣霸及整流器外，重有予人CyberFeel嘅Xenon頭燈同尾燈編排，難得頭尾重隱藏有閉路電視，以監察車前路面情況及距離外，倒車重有電視屏幕輔助，咁就唔怕有盲點出現啦！</fontstyle></spanclass></p><p><spanclass><fontstyle>TheaterSoundSystem享受至頂級  &#13;<br> 講到車廂，同屬三排八座位高級真皮鑲嵌嘅座椅，既有獨立中央手枕，又有個別頭枕同三點式安全帶裝備。除置有左右兩邊電動雙趟門，又有電窗、電鏡同雙天窗外，此車重裝有原廠至High-tech嘅杜比5.1TheaterSoundSystem環迴立體音響，以及雙屏幕嘅高級AV系統，當然少不了重有前後獨立恒溫冷氣連送風㗎！</fontstyle></spanclass></p><p><spanclass><fontstyle>先進輔助裝備富安全性  &#13;<br> 新車同樣以一台3.0公升V6偈（馬力220匹），以及4前速自動波為標準裝備；另外，四輪同樣改用咗跑車化吸震筒，有助增強行車穩定性。&#13;<br> 其次，四幅式軚盤重輔有音響及免提電話裝置，以免影響駕駛者集中精神駕車嘅需要㗎！</fontstyle></spanclass></p></body></html>