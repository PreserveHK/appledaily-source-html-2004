<html><header><meta charset="utf-8"><title>精明消費：<br>新式全盒唔玩大紅大紫</title></header><body><h1>精明消費：<br>新式全盒唔玩大紅大紫</h1><p>讀者朋友們，大家籌備過年用品係咪已經七七八八呢？吓！重有招呼親朋戚友嘅全盒居然未有心水？今日星期日，係辦年貨高峯期，為免各位左迫右迫撲個空，即刻為你送上一個猴年全盒騷，新式、傳統甚至環保種類都有，快啲揀番個陪你迎接猴年啦！&#13;<br>&#13;<br>記者：張銘恩&#13;<br>攝影：陳智良、林栢鈞、陳偉強&#13;<br>模特兒：Frances（RichStrategy）&#13;<br>服裝提供：滿清皇朝（27814998）</p><p><spanclass><fontstyle>清雅圖案啱年輕家庭  </fontstyle></spanclass></p><p><spanclass><fontstyle>馬仔款大家庭最啱  &#13;<br> 瓷製「龍馬精神」馬仔大全盒，啱晒人多多的大家庭，每個食物格可獨立取出招呼親朋，靈活性高。&#13;<br> 售價：$128（崇光）</fontstyle></spanclass></p><p><spanclass><fontstyle>古典型凹凸花  &#13;<br> 來自韓國的HAHKOOK，是較中式的簡約之選，盒面的凹凸暗花紋設計甚有古典味，絕對能登大雅之堂。&#13;<br> 售價：$368（崇光）</fontstyle></spanclass></p><p><spanclass><fontstyle>韓國全盒年輕化  &#13;<br> 若嫌大紅大紫太過土氣，來自韓國的HANKOOK今年就出了數款顏色清新的瓷全盒，好適合年輕一代，內裏備有活動小食格。&#13;<br> 售價：$368（崇光）</fontstyle></spanclass></p><p><spanclass><fontstyle>雙層全盒用足全年  &#13;<br> 要突破的話可以去盡啲，呢個塑膠雙層全盒看上去完全不似全盒，即使過完年都可以繼續當一般盛器用，抵買！&#13;<br> 售價：$149（崇光）</fontstyle></spanclass></p><p><spanclass><fontstyle>傳統紅當當之選  </fontstyle></spanclass></p><p><spanclass><fontstyle>錦鯉全盒好意頭  &#13;<br> 忠於傳統款式的朋友，今年當然亦有大量好選擇。新年最緊要好意頭，年年有「魚」錦鯉全盒，焗漆手工以及內格製作都十分精美。&#13;<br> 售價：$297（崇光）</fontstyle></spanclass></p><p><spanclass><fontstyle>八角形年花全盒  &#13;<br> 今年旺財必買，因為八即是「發」，盒面滿載桃花又喻意花開富貴嘛！&#13;<br> 售價：$207（崇光）</fontstyle></spanclass></p><p><spanclass><fontstyle>超方便大忙人必買  &#13;<br> 今年專為上班一族而設的硬卡紙製全盒，十分環保，手感非常實淨一點都不失禮。內裏有埋賀年食品，夠晒一應俱全，慳錢又慳時間，簡直是忙碌上班一族的新年救星。&#13;<br> 售價：$88（和記隆）</fontstyle></spanclass></p><p><br> &#13;<br> <spanclass><fontstyle>其他選擇  </fontstyle></spanclass></p><p><spanclass><fontstyle>瓷做手抽夠矜貴  &#13;<br> 圓形三層款，Size較細小，看上去十分的骰矜貴，不過瓷做易打爛，有小孩的家庭恐怕要另覓所愛。&#13;<br> 售價：$207（崇光）</fontstyle></spanclass></p><p><spanclass><fontstyle>方形大花款  &#13;<br> 家有百厭星小朋友，呢款方形膠款都係一個好選擇，容量大售價又經濟。&#13;<br> 售價：$132（崇光）</fontstyle></spanclass></p><p><spanclass><fontstyle>可愛富貴柿買大送細  &#13;<br> 果盒除了大元寶外，今年各位不妨一除俗氣，轉用可愛的瓷製富貴柿和富貴柚，買一個大會送你一個同款迷你版，一個放糖果一個放瓜子，Fit晒！</fontstyle></spanclass></p><p><br> &#13;<br> <spanclass><fontstyle>售買點  &#13;<br> 崇光百貨（28338338）&#13;<br> 銅鑼灣軒尼詩道555號崇光百貨7樓家品部&#13;<br> &#13;<br> 和記隆（61881488）&#13;<br> 沙田新城市廣場203A舖&#13;<br> &#13;<br> 全線吉之島&#13;<br> 查詢電話：28846888</fontstyle></spanclass></p></body></html>