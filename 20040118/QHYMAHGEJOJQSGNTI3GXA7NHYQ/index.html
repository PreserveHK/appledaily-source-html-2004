<html><header><meta charset="utf-8"><title>Yumiko自認新鮮勝BoBo</title></header><body><h1>Yumiko自認新鮮勝BoBo</h1><p>鄭希怡（Yumiko）、鄧健泓、鄭融及吳浩康等前晚在九展為商台音樂會演出，眾人在台上與歌迷玩遊戲。&#13;<br> Yumiko接受訪問時，提到有報道指Yumiko搶陳文媛（BoBo）飯碗，拍波鞋廣告，她表示：「唔好話搶，BoBo係第一代代言人，銷量好之後廣告商想搵其他人拍，有新鮮感嘛，唔用佢唔代表佢唔好。」&#13;<br> 吳浩康透露他剛錄新歌，當中有句歌詞寫道：「有幾多偶像過身以後，我才知道快樂難得。」正好以去年多位巨星逝世作靈感。&#13;<br> <br> <spanclass>唱新歌憶偶像 &#13;<br> 吳浩康說：「我係張國榮歌迷，參加新秀時都唱佢嘅歌，入行後想做男版梅艷芳，我怕俾人話我博宣傳，先冇去向梅姐鞠躬。」&#13;<br> 採訪、攝影：王連連</spanclass></p></body></html>