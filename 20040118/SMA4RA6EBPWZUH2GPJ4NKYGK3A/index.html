<html><header><meta charset="utf-8"><title>新車速報：<br>豐田AlphardS-Edition動感形象惹人愛</title></header><body><h1>新車速報：<br>豐田AlphardS-Edition動感形象惹人愛</h1><p>近年，豐田一款Alphard豪華MPV，竟成為四門轎車以外嘅熱賣車種，由於代理一直未能引進，因而成為唔少汽車平衡進口商旗下嘅主打車款；惟代理最近正式引入Alphard，即時掀起一陣代理及水貨車對Alphard嘅減價潮，就以目下呢款新版AlphardS-Edition為例，一派跑車化動感，匹配埋八座位真皮組合，可會是代理嘅七座位型號以外，另一個值得考慮嘅選擇呢！&#13;<br>&#13;<br>記者、攝影：陳偉林&#13;<br>新車售價：$379,000&#13;<br>車輛提供：富利堡汽車&#13;<br>（28776700）</p><p><br> &#13;<br> <spanclass><fontstyle>跑車造型見活力  &#13;<br> 呢部新版豐田AlphardS-Edition，用上全新富動感嘅鬼面罩，又有前後大型氣霸及整流裝備，既有閃爍附方向燈嘅門邊電鏡，又有尾定翼連High-mount煞車燈，還有四輪17吋跑車合金胎軨同大口徑尾喉㗎！</fontstyle></spanclass></p><p><br> &#13;<br> <spanclass><fontstyle>八座位更切合需要  &#13;<br> 講到車廂，三排八座位設計，備有高級真皮包裝，而中排重備有旋轉配搭，大可將之變成流動會議室㖭！再者，除兩邊車身電趟門裝置外，重有電窗、電鏡及雙天窗。其次，不但有前後獨立恒溫冷氣連送風，重有前置16:9高級CD及AV裝置，當然重少不了劇院式照明等組合啦！</fontstyle></spanclass></p><p><br> &#13;<br> <spanclass><fontstyle>3.0V6偈可靠出位  &#13;<br> 新車用上一台附有VVT-i嘅3.0公升V6偈，匹配4前速自動波，起跑加速有力，又見每段扭力輸出平均；前後懸掛改用上Sport設計，有出眾支持力外，重演繹出唔錯嘅走彎循迹性㖭！新車除四輪碟煞之餘，又有ABS連EBD裝置，還帶出多一份收放自如嘅安全性㗎！</fontstyle></spanclass></p><p><spanclass><fontstyle>豐田Alphard3.0小檔案  &#13;<br> 引擎：2994ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 傳動：4前速自動波，前輪驅動&#13;<br> 尺碼：4800×1805×1935mm&#13;<br> 軸距：2900mm&#13;<br> 車重：1840-1920kg&#13;<br> 平均耗油：8.9km/L</fontstyle></spanclass></p></body></html>