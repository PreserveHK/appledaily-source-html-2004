<html><header><meta charset="utf-8"><title>戀暴力結他手　博乜？<br>神化CourtneyLove自爆</title></header><body><h1>戀暴力結他手　博乜？<br>神化CourtneyLove自爆</h1><p>以神經質見稱嘅美國搖滾女歌手CourtneyLove，自從佢老公Nirvana主音KurtCobain喺九四年吞槍自殺，大大話話都傳過唔少緋聞。不過Courtney最近自爆愛上咗雲妮絲惠嘉（ReneeZellweger）嘅舊愛，即係TheWhiteStripes嘅結他手JackWhite喎。&#13;<br> <br> <spanclass>打人夠晒Man &#13;<br> 查實JackWhite早排因為涉嫌喺睇騷期間，打咗樂隊VonBlondies嘅主音七拳，𠵱家搞到一身蟻，不過Courtney話佢之所以鍾意阿Jack，就係因為覺得佢打人夠晒man咁話！Courtney上個星期接受電台訪問時重話：「我聽新聞話JackWhite打人嗰陣，我個心就起勢咁跳，我覺得佢咁做先證明佢係個真正嘅男人！」&#13;<br> 另外，Courtney好快就會出最新大碟，佢話好欣賞阿White嘅才華，考慮搵佢幫手，呢啲因利乘便做埋宣傳嘅屎橋，真係我大口羅拉都有得出賣。</spanclass></p></body></html>