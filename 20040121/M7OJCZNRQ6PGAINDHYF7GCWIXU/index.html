<html><header><meta charset="utf-8"><title>tiny新春套裝送打印組合</title></header><body><h1>tiny新春套裝送打印組合</h1><p>近年牌子套裝機好似沉寂得好緊要，完全畀Notebook威晒，好似冇乜消息咁。到臨近新春假期，卒之輪到本地牌子tiny出招，推出抵玩電腦套裝，除支援HT技術嘅P42.6GB處理器外，搶眼配件重有一個CD-RW燒碟機及15"LCD，雖然其他硬件規格如256MB記憶體、40GB硬碟等，只算普通級數，不過成個套裝重送埋Canon打印機、掃描器再加一個WebCam，賣價仍低於$8,000，基本上同你砌部黃金嘜差唔多，電腦新手值得考慮，起碼有保養有技術支援吖，不過，優惠日期及數量有限，有興趣不妨致電tiny查詢詳情。&#13;<br>&#13;<br>記者：徐影龍</p><p><spanclass><fontstyle>tiny  &#13;<br> 查詢電話：21040228</fontstyle></spanclass></p></body></html>