<html><header><meta charset="utf-8"><title>奧迪A8L6.0Quattro輸出強勁表現佳</title></header><body><h1>奧迪A8L6.0Quattro輸出強勁表現佳</h1><p>奧迪車廠近年先後推出多款新車，而向來深受商賈富豪歡迎嘅A8車系亦在其中；然而，廠方更於早前宣布為其推出頂級嘅A8L6.0Quattro型號，除空間來得更見寬敞舒適外，一台6.0公升W12引擎嘅強勁輸出，更教人留有深刻印象呢！</p><p><spanclass><fontstyle>外觀設計氣派十足  &#13;<br> 新車嘅外觀驟眼望去與現有其他A8型號相近，但當細心留意下，不難察覺新車嘅鬼面罩鑲有電鍍框邊之餘，旁邊一組明亮嘅頭燈，又見炯炯有神氣；而一組尾燈及車旁嘅指揮燈更用上LED設計，透光度明顯要較前來得更強更勁。&#13;<br> &#13;<br> <spanclass><fontstyle>車廂闊落坐得更舒適  &#13;<br> 由於呢部全新嘅A8L6.0Quattro，屬車系中嘅長陣版本，故此軸距長達3074mm，比普通版嘅A8長得多，從而為車上乘客營造出一個寬敞闊落嘅車廂空間之餘，配合埋前後兩排高級真皮座椅，乘坐倍見舒適愜意呢！&#13;<br> 另外，新車除可配備DVD高級影音系統連6.5吋LCD顯示屏幕，讓車上乘客觀看心愛嘅電影外，車上更備有先進嘅MMI多功能系統，以及原廠恒溫冷氣㖭！</fontstyle></spanclass></fontstyle></spanclass></p><p><spanclass><fontstyle>6.0公升W12引擎強而有勁  &#13;<br> 若要數新車最惹人注目嘅地方，相信非一台全新6.0公升W12引擎莫屬，皆因佢運轉寧靜之餘，強勁嘅動力輸出，令車子無論起步加速，都可有爽快敏捷嘅表現；匹配一套6前速Tiptroic半自動波，更可予人操控手波車嘅樂趣㖭！而ASF車架結構，除令車重來得較輕外，重有穩紮可靠嘅好處㗎！&#13;<br> 車上一套氣壓懸掛組合，駕駛者可按需要而作出調校，如選用DynamicMode時，系統會將車子嘅離地距降低20mm，從而為駕駛者提供更佳操控表現等等㗎！</fontstyle></spanclass></p><p><b> 小檔案</b> &#13;<br> 引擎：5998ccW12DOHC&#13;<br> 馬力：450ps/6200rpm&#13;<br> 扭力：59.2kgm/4000-4700rpm&#13;<br> 傳動：6前速Tiptronic半自動波，恒式四驅&#13;<br> 尺碼：5192×1894×1455mm&#13;<br> 軸距：3074mm&#13;<br> 車重：1995kg&#13;<br> 0-100公里：5.2秒&#13;<br> 極速：250km/h&#13;<br> 平均耗油：13.8L/100km</p></body></html>