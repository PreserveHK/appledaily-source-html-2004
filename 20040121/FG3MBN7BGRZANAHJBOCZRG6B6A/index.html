<html><header><meta charset="utf-8"><title>打麻雀一個鐘起身做運動</title></header><body><h1>打麻雀一個鐘起身做運動</h1><p>Ｑ：農曆新年有唔少人鍾意打麻雀，邊啲長期病患者喺打麻雀時要特別留意呢？&#13;<br>Ａ：主要有兩類人士要留意：&#13;<br>1.糖尿病患者&#13;<br>這類病人的感官神經衰退，對痛楚感覺可較遲緩，若坐姿不好，即使壓着雙腿也不自知，嚴重可引致雙腳壞死。&#13;<br>2.血液循環欠佳的人&#13;<br>長時間屈曲雙腿，會妨礙血液循環，令雙腳麻痹，加劇病情，如本身有靜脈曲張，或會令雙腿變腫，皮膚潰爛；若本身有動脈栓塞的話，或會令雙腳缺氧。孕婦及有癌症的人，特別要留意若出現靜脈栓塞（即經濟客位綜合症）的話，可令雙腿紅腫發炎，積聚血塊，嚴重時血塊會剝落，流往肺部致命。</p><p>Ｑ：為咗減低慢性疾病病情惡化嘅機會，打麻雀時應該可以點做呢？&#13;<br> Ａ：大部份人搓麻雀時都是固定某個姿勢，大大影響血液循環，為了避免下肢壓力大增，可參考以下方法：&#13;<br> 1.每個鐘一小郁：每小時抽點時間做簡單的動作，如起一起身、伸個懶腰、擰吓腳、左右腳交替地蹺。&#13;<br> 2.每三個鐘一大郁：如起身去一去洗手間&#13;<br> 3.椅櫈高度要合適：椅子太高時最好輔以腳踏，千祈不要坐吊腳的椅子，這樣會增加大腿的壓力，進一步妨礙血液循環，令人不舒服又易攰。&#13;<br> 4.勞完心要勞力：搓麻雀無疑是訓練思維的活動，但只是勞心不勞力，至少在搓麻雀後要按摩雙腳，做一些運動如散步、柔軟體操、耍太極等。&#13;<br> &#13;<br> 如有任何健康問題查詢，可傳真至：27420542或郵寄予本報，地址：香港將軍澳工業邨西駿盈街8號《蘋果日報》副刊「保健Q&amp;A」收</p></body></html>