<html><header><meta charset="utf-8"><title>行花市1：<br>神舟升空掀熱潮維園火箭飛碟玩爆場</title></header><body><h1>行花市1：<br>神舟升空掀熱潮維園火箭飛碟玩爆場</h1><p>秉承過往傳統，唔少人都會在年三十晚食過團年飯後，一家大細拉隊行年宵市場，相信今晚亦唔會例外。不過講到最大型、最熱鬧兼最多獨家精品，非維多利亞公園的年宵市場莫屬。在四百多個乾濕貨攤位中，大部份攤檔都是熱賣與猴年有關的精品，加上自中國首位太空人楊利偉去年十一月訪港，掀起一股太空熱潮，今年維園年宵特別多太空主題的得意玩具。記得今晚早啲食飽飯，一家大細來維園掃貨喇！&#13;<br>&#13;<br>記者：尹珊珊　攝影：陳智良&#13;<br>模特兒：Low、Va、Ken、Sue、Lily（StarAsiaWorkshop）</p><p><spanclass><fontstyle>三大必買太空玩意  &#13;<br> 承接上年年宵「火箭炮」玩具賣個滿堂紅，適逢中國首位太空人楊利偉，乘坐神舟五號成功升空，令今年維園年宵在「楊利偉熱」的帶動下，掀起一片太空狂潮。&#13;<br> &#13;<br> <spanclass><fontstyle>太空漫遊飛碟  &#13;<br> 這個太空漫遊飛碟，購買時附有飲管一支，插在氣孔內將飛碟吹至脹卜卜，便可以朝上空飛升，玩完重可以放氣收番埋下次用㖭。</fontstyle></spanclass></fontstyle></spanclass></p><p><br> &#13;<br> <spanclass><fontstyle>神舟五號吹氣公仔  &#13;<br> 吹氣公仔一向都有大批擁躉，再加埋印有神舟五號的嘜頭，食正今期「楊利偉熱」。&#13;<br> &#13;<br> <spanclass><fontstyle>願望號火箭  &#13;<br> 神舟五號演變成願望號，小朋友齊齊高呼：「It掇possible！」用腳大力踏下連接火箭發射台的氣泵，玩具火箭即時一飛衝天，射程最高可達三百呎。</fontstyle></spanclass></fontstyle></spanclass></p><p><br> &#13;<br> <spanclass><fontstyle>傳統年宵精品  &#13;<br> 除了太空組同馬騮組兩大陣營，今年維園還有許多獨家發售的自創精品推出，就連吹氣公仔、氫氣球這類大路貨色亦愈出愈得意。&#13;<br> &#13;<br> <spanclass><fontstyle>$60-$100（攤檔：53）&#13;<br> 散步寵物氣球  &#13;<br> 號稱由日本返貨的「散步寵物」氣球，全場只此一檔，有豬仔、大笨象、臘腸狗等得意造型，最抵死係隻隻腳仔可以隨風吹動。</fontstyle></spanclass></fontstyle></spanclass></p><p><br> &#13;<br> <spanclass><fontstyle>$20（攤檔：75）&#13;<br> 如意吉祥金剛棒  &#13;<br> 推出孫悟空的吹氣金剛棒，除食正猴年個勢，吹氣後重有成5呎長，等小朋友可以一邊行花市一邊互打。</fontstyle></spanclass></p><p><br> &#13;<br> <spanclass><fontstyle>馬騮精品迎猴年  &#13;<br> 猴年即將來臨，維園的年宵市場除了出現不少「許騮山」、「猴採欣」、「猴子十二樂坊」等以猴字為題的檔名外，亦有許多攤檔主力銷售同猴年有關的精品。</fontstyle></spanclass></p><p><spanclass><fontstyle>$70（攤檔：94）&#13;<br> 變臉馬騮  &#13;<br> 由一班學生哥設計的變臉馬騮公仔，只限維園有售，馬騮仔本身沒有五官，但有十三種五官組合任你揀，更有心形黏貼五官組合，啱晒向女朋友示愛。</fontstyle></spanclass></p><p><spanclass><fontstyle>$99-$288（攤檔：227）&#13;<br> 應景搖錢樹  &#13;<br> 不想買真花，不妨選擇這棵馬騮搖錢樹，全以人手製造，將龍柳樹枝噴上金漆，再用利是封、金幣、棉花美化，加上幾隻馬騮仔，應景又有意頭。</fontstyle></spanclass></p><p><spanclass><fontstyle>$75（攤檔：149）&#13;<br> 朱古力味香噴噴  &#13;<br> 聞到但吃不到的朱古力味馬騮公仔，味道香噴噴，樣子可愛到暈，比其他檔攤賣的公仔有特色。</fontstyle></spanclass></p><p><spanclass><fontstyle>$38（攤檔：227）&#13;<br> 木風車轉轉運  &#13;<br> 覺得上年黑過墨斗，咁就要買個開運風車轉轉運。今年的風車除了印有卡通人物嘜頭外，重有用人手製的馬騮頭木風車，轉足一年都唔會爛。</fontstyle></spanclass></p><p><spanclass><fontstyle>深宵覓食  &#13;<br> 無論團年飯幾豐富，行完花市後點都會覺得肚仔餓，幸好銅鑼灣區一向有不少營業至凌晨的食店，半夜三更想醫肚都有大把選擇。</fontstyle></spanclass></p><p><spanclass><fontstyle>正宗台灣料理  &#13;<br> 欣葉是香港少數提供地道台灣料理的餐廳，出名多明星幫襯，就連陳方安生都係捧場客。適逢店子於今個農曆新年，推出數款台式新春食品應節，有興趣的朋友，不妨一試。&#13;<br> &#13;<br> <b> 台式盆菜</b> &#13;<br> 有台灣九孔鮑魚、海蝦、瑤柱、鮮打花枝丸、鹽水烏雞及白雞、台南滷肉及娃娃菜等十多種材料。</fontstyle></spanclass></p><p>環球欣葉台灣料理（28903448）&#13;<br> 地址：銅鑼灣禮頓道93?5號地舖&#13;<br> 營業時間：晚上6時至凌晨4時，年三十晚凌晨2時關門</p><p><spanclass><fontstyle>正宗勁辣川菜  &#13;<br> 這間川菜食府可算是銅鑼灣的新一代排隊食店，不少嗜辣的食客都特意前來品嘗正宗麻辣四川火鍋，其中辣子霸王雞、酸辣涼粉等川式小菜，令人愈吃愈感喉頭火燒。&#13;<br> &#13;<br> <b> 麻辣口水雞</b> &#13;<br> 用上淨了身的香雞，肉質更覺滑嫩，配以特製醬汁，塗上紅酒及麻酒後，香味濃郁，辣勁十足。</fontstyle></spanclass></p><p>滿江紅川麵火鍋館（28388811）&#13;<br> 地址：銅鑼灣軒尼詩道482號泰港大廈一樓&#13;<br> 營業時間：上午11時半至凌晨4時，年三十晚約凌晨3時關門</p><p><spanclass><fontstyle>全日出籠點心  &#13;<br> 在天后有一間開業8年的點心舖頭，全天候24小時不停蒸、不停製造食物，夠晒新鮮熱辣，每籠點心更是劃一收費$10，難怪可以日銷兩萬籠！&#13;<br> &#13;<br> 店名：嘴兒甜點心（28061629）&#13;<br> 地址：天后銅鑼灣道96號地舖（中華遊樂會對面）&#13;<br> 營業時間：全年24小時營業</fontstyle></spanclass></p><p><spanclass><fontstyle>特色點心豬骨煲  &#13;<br> 以豬骨煲闖出名堂的「有骨氣」，配料比一般火鍋店有特色，好似灌湯餃、豆苗餃、白菜餃、小籠包等點心，全部由師傅親自炮製，保證新鮮無隔日貨。&#13;<br> &#13;<br> 有骨氣（23662266）&#13;<br> 地址：銅鑼灣謝斐道415?21號地舖&#13;<br> 營業時間：下午6時至凌晨4時</fontstyle></spanclass></p></body></html>