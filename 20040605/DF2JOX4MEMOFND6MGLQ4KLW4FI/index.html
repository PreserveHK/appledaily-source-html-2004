<html><header><meta charset="utf-8"><title>鬈髮SmokyEye襯性感紅唇<br>04秋冬高貴淑女回歸</title></header><body><h1>鬈髮SmokyEye襯性感紅唇<br>04秋冬高貴淑女回歸</h1><p>時裝設計師鄭兆良、名化妝師RickChin等，昨日在中環論盡來季時尚潮流，預告今年秋冬將會是性感曲髮、化上Smokyeye女郎的天下，而大熱的造型更有參考自戴卓爾夫人的英式淑女及柯德莉夏萍的典雅高貴形象。</p><p>護膚品牌P&amp;G昨日在中環舉行「04秋冬國際潮流報告」活動，請來各界潮流人士預告秋冬時裝、化妝及髮型趨勢。時裝設計師鄭兆良（Barney）講述今冬四大流行造型，由名模陳嘉容、李嘉慧、洪華及AmandaStrang逐一示範。&#13;<br> Barney說：「英式淑女嘅造型，來自戴卓爾夫人常穿嘅suits風格；典雅貴族造型的表表者，當然係柯德莉夏萍式嘅高貴，而荷李活尤物look係性感、豔光四射，而現代經典（modernvintage）style將復古設計同現代概念融合，帶出猶如Prada春夏嗰份五十年代嘅味道。」&#13;<br> <br> <spanclass>眼部化妝趨復古 &#13;<br> 而張栢芝的御用化妝師RickChin則表示秋冬妝容重點在眼部化妝，帶有八十年代的復古味，他說：「Smokyeye流行，眼線、睫毛液一定要搽，眼影大熱色調係綠色同銀白，其他metalliccolor亦可以。嘴唇就流行鮮色、性感嘅棗紅色。」而VidalSassoon創作總監CallamWarrington則指直髮潮流已完，今冬是自然曲髮的天下。&#13;<br> <br> <spanclass>陳嘉容奉命增磅 &#13;<br> 名模陳嘉容完騷後透露被醫生要求增磅，她說：「醫生話我過瘦，血糖、蛋白質、血濃度好低，啲血好稀，要我改變飲食習慣，要求我唔好食過量生果、唔准戒食牛、羊肉，要食多啲椰子油、果仁，我都未適應到。」&#13;<br> 採訪、攝影：JessicaNgan</spanclass></spanclass></p></body></html>