<html><header><meta charset="utf-8"><title>　　恆生K宴勁多美食 - 李八方</title></header><body><h1>　　恆生K宴勁多美食 - 李八方</h1><p>恒生今晚一年一度卡拉OK晚會，招待傳媒友好。一如既往，恒生會請大家食一餐。繼上次嘅佛跳牆，今次又出新招，用足料準備咗18道菜，當中有「花膠竹笙海皇羹」同「蛋白燕窩燉鮮奶」做甜品，一班女行家一定好開心。重有三文魚刺身、日式蟹子沙律、鮮果雪葩（金桔、熱情果味）等，美食多不勝數，噚晚去完六四晚會趕返報館未食飯，聽見都流口水。&#13;<br> 不過，唔好咁為食，其實主人家其他方面都好有心思，例如會場經過悉心布置，枱上放定六個中式酒瓶，寫上「恒」添創意、「生」機湧現、「開」懷共聚、「拓」展新機、「招」出期望、「越」見精采，真係唔唱K都有排睇。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>