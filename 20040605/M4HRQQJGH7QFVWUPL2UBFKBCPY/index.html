<html><header><meta charset="utf-8"><title>　　銀行員工最愛便服 - 李八方</title></header><body><h1>　　銀行員工最愛便服 - 李八方</h1><p>滙豐銀行愈戰愈勇，今年連續第十一年成為「便服日」最高籌款機構，連同員工捐款同銀行的善款，超過一百一十萬元，第二位嘅恒生銀行，因為員工人數同滙豐有段距離，但都有接近六十六萬元善款。&#13;<br> 唔講唔知，原來銀行界對「便服日」呢項活動，反應真係好積極，十大傑出籌款機構，有五家都係銀行，除咗上述兩間之外，永亨銀行、渣打銀行同東亞銀行都係十大，可能做銀行嘅平時成日西裝骨骨，其實就最鍾意着便服。&#13;<br> （圖）出席「便服日」活動嘅鄭海泉（右）同財爺唐唐傾得好投契，冷落咗柯清輝（左）。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>