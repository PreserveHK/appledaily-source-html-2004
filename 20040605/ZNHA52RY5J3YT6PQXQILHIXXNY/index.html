<html><header><meta charset="utf-8"><title>數碼影音：<br>LCDTV大增值睇電視播DVD</title></header><body><h1>數碼影音：<br>LCDTV大增值睇電視播DVD</h1><p>香港地寸金尺土，好多有要求又負擔得起嘅人士，都紛紛轉玩超薄慳位嘅Plasma或LCDTV。重想再慳位啲？JNC就新推出一款內置埋DVD機嘅LCDTV，有齊喇叭同電視接收器，擺放空間一慳再慳之餘，重免卻接駁上嘅麻煩㖭，以後㩒吓個掣即可欣賞心愛嘅靚碟！&#13;<br>&#13;<br>記者、攝影：徐影龍　ImageGirl：Winnie</p><p>呢部JNC型號為SST-1700嘅LCDTV，可視範圍為17"，雖然賣價貼近$7,000唔算平，不過以內置DVD機、喇叭、電視接收器等多功能嚟計，登時又唔覺貴喎，話晒LCDTV畫面有保證之餘，使用壽命亦長得多，加上幫你慳番DVD機、TVBox嘅擺放位置，拉勻條數計都算抵玩，。&#13;<br> SST-1700外形四平八穩，唔算太突出，較為欣賞四邊如鏡面嘅黑色設計，好有SONYFloatingLCD感覺。DVD機置於機身右側位置，採用直立食碟式設計，入碟即播，操作亦集中埋一齊，方便度值得一讚。</p><p><spanclass><fontstyle>支援多種光碟格式  &#13;<br> 除一般DVD影碟外，SST-1700重支援多種DVD格式光碟，包括DVD±R/RW、VCD、SuperVCD、CD-R/RW甚至MP3光碟等，即係用家辛苦自製嘅DVD影像光碟，又或MP3Disc都可兼容，而且重支援埋Kodak開發嘅PictureCD格式，連靚相都可喺部高解像正機度睇埋，兼容性可謂相當之強。&#13;<br> SST-1700已內置立體聲喇叭，雖不設Optical（光纖）輸出，不過仍設有COAXIAL（同軸）插頭，對於鍾情環繞靚聲感受嘅用家，亦可接駁至支援5.1嘅擴音機，作AC3或dts靚聲演繹。</fontstyle></spanclass></p><p><spanclass><fontstyle>睇電視兼駁電腦  &#13;<br> 要逐步取代傳統電視機，內置TV接收器一定唔少得。SST-1700提供RF插頭作接駁天線之用，唔使好似Plasma咁要外置TVBox先睇到電視節目。按實地觀察，電視畫面表現不俗，600:1對比度令光暗級數分明，影像邊沿清晰，唔會過度模糊，跟普通LCD＋TVBox效果明顯有大段差距。&#13;<br> 除駁天線睇電視，亦設有D-Sub插頭，作接駁電腦之用，㩒吓個掣就可轉換顯示畫面，擺喺書房絕對可發揮其慳位作用。解像度最高可達1,280×768（16萬色），以17"級數嚟講，咁嘅解像度已足夠有餘。</fontstyle></spanclass></p><p>售賣點：華仁會&#13;<br> 地址：旺角花園街75-77號花園商業大廈5-6樓&#13;<br> 電話：23980280&#13;<br> &#13;<br> <spanclass><fontstyle>細尺寸LCDTV  &#13;<br> 由於造價太高，LCDTV好難如Plasma般動不動30、40吋屏幕，而好多用家就睇中LCDTV高畫質兼襟用，幾千蚊賣價亦較易令人接受，所以寧願揀15、17吋型號，擺喺房度睇一流。</fontstyle></spanclass></p><p><spanclass><fontstyle>PHILIPS170T4對應1080i  &#13;<br> 型號為170T4，17"屏幕，最高解像度為1,280×768，支援1080i，兼且設有TVIn插頭，睇埋電視都得。（a）&#13;<br> $5,290（行貨）&#13;<br> 規格：17"、1080i、1,280×768、600:1、內置喇叭</fontstyle></spanclass></p><p><spanclass><fontstyle>BenQQ150口碑不俗  &#13;<br> BenQ嘅LCDTV一向口碑不俗，15"型號賣價亦唔算貴，較高身設計放喺書台接近眼睛水平線，睇耐啲都冇咁攰。（b）&#13;<br> $3,980（行貨）&#13;<br> 規格：15"、1080i、1,024×768、500:1、內置喇叭</fontstyle></spanclass></p><p><spanclass><fontstyle>SHARPLC-15B4H&#13;<br> 低反光BlackTFT  &#13;<br> SHARP勁谷嘅AQUOS系列，15"型號以4:3設計，賣點係低反光BlackTFT屏幕，減低室內反光情形。（b）&#13;<br> $6,980（行貨）&#13;<br> 規格：15"、1080i、1,024×768、500:1、內置喇叭&#13;<br> &#13;<br> （a）華仁會（23980280）&#13;<br> （b）永明影音（23997451）</fontstyle></spanclass></p></body></html>