<html><header><meta charset="utf-8"><title>LimpBizkit鹹濕主音薯條討歡心<br>Avril醒過Britney拒上床</title></header><body><h1>LimpBizkit鹹濕主音薯條討歡心<br>Avril醒過Britney拒上床</h1><p>加拿大搖滾Rock女AvrilLavigne，近期人氣橫掃全球，佢張新碟《UnderMySkin》喺日本、英國同澳洲等多個地方都登上最暢銷大碟冠軍，就連美國都唔例外，喺當地推出一星期已經賣咗成三十八萬張，成績都算驚人。而青春無敵嘅Avril，重自爆早排樂隊LimpBizkit嗰個大滾友主音FredDurst，想𠱁佢上床㖭。&#13;<br> AvrilLavigne前年憑佢嘅處女大碟《LetGo》走紅，雖然張碟喺全球賣出咗成一千五百萬張，但原來嗰時喺美國最勁都只係上到大碟榜嘅第二位，今次Avril以強大嘅宣傳攻勢，令佢隻新碟《UnderMySkin》得以登上美國大碟榜No.1，真係飲得杯落啦。&#13;<br> <br> <spanclass>坐私人飛機捧場 &#13;<br> 打扮好yeah嘅Avril，成為唔少年輕一代嘅新偶像，更令樂隊LimpBizkit主音FredDurst對佢起痰。Avril最近接受訪問嗰陣，就爆早排喺Metallica嘅演唱會後台撞見Fred，當時Avril話好肚餓，Fred即刻班馬買咗漢堡包同薯條嚟𠱁佢開心，之後Fred重成日搭私人機去捧Avril場，其實都係想搵機會同Avril上床啫。醒目女Avril梗係唔似BritneySpears咁易上釣，更加唔會俾人𡁻完唱，所以Fred今次可謂打錯如意算盤嘞。</spanclass></p></body></html>