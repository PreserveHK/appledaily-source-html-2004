<html><header><meta charset="utf-8"><title>同Nike合作餐餐炒過萬<br>Undefeated×Tas鞋王「平價」抵港</title></header><body><h1>同Nike合作餐餐炒過萬<br>Undefeated×Tas鞋王「平價」抵港</h1><p>今次焦點波鞋又關Undefeated事，呢間美國波鞋舖，由出道至今因與Nike合作，已成為潮界的中堅分子，每一次推出新鞋都必定成為全球的焦點。無他，每次除玩超限量外，更同各地潮流單位合作，想唔紅都難。今次為慶祝L.A第二新店開幕，與日本近年極受歡迎的波鞋品牌Tas合作，推出ManiaLow。兩個美、日超強潮流波鞋單位合作，加上全球限量100對，單是呢點經已令各地波鞋迷對它注目！&#13;<br>&#13;<br>記者：李崗華　攝影：陳盛臣</p><p><spanclass><fontstyle>Undefeated×Mania平價抵買！  &#13;<br> 其實早在02年，Undefeated與Tas經已合作過一次推出金×藍Mania，目的係慶祝紐約新舖開幕。今次再添食，除咗因為第一次的反應極好外，其次是為了L.A的新店開幕。限量100對除係對ManiaLow的一大賣點外，鞋身更玩近期大熱的鱷魚皮（就連日本潮父藤原浩都着HTM鱷魚皮AirForceI，就知鱷魚皮今年有幾熱！），加上價錢比起之前同Nike合作的Crossover波鞋平一大截，相信價錢會有一定承接力。</fontstyle></spanclass></p><p><spanclass><fontstyle>ManiaLow靚絕細節CheckitOut!!  </fontstyle></spanclass></p><p>■其實今次的Mania尚有兩隻色，不過，就冇到港，而且無咁靚。</p><p><br> &#13;<br> <spanclass><fontstyle>Undefeated×Nike對對過萬！  &#13;<br> 其實Undefeated每次與Nike合作推出的Crossover波鞋，大玩超限量，結果都炒價驚人！這限量由最少的5對，到最多48對不等，如今每對炒價由$10,000至$50,000不等，唔信的話上eBayCheckCheck！</fontstyle></spanclass></p><p><br> &#13;<br> <spanclass><fontstyle>今年多搞作！Undefeated×NBA球星  &#13;<br> 今次的Crossover鞋，只係Undefeated喺今年的頭炮，嚟緊更會愈玩愈大，聯同NBA其中5位球星合作推出別注波鞋BoxSet，當中5位球員包括LebronJames、SteveNash、JermaineO'Neal、DirkNowitzki、Sixx，每對鞋更會連同一個印有該球星名字的籃球及鞋袋。雖然未推出，但L.A的Undefeated新店經已以此作Display，可以說係下半年波鞋界的一大代表作。</fontstyle></spanclass></p><p><br> &#13;<br> <spanclass><fontstyle>本周波鞋速報！  &#13;<br> 真係估唔到，一對足球波BootZoomFC可以有咁多種玩法，繼球隊版本後，今次重勁，推出合味道拉麫版本，一紅一綠合埋時，即時見到日文拉麫字樣。（各$1,099/c）&#13;<br> &#13;<br> <b> ZoomFCDetailsCheck！</b> </fontstyle></spanclass></p><p>LimitSport店長Lele：「呢對拉麫版ZoomFC隻色特別外，夠晒噱頭，加上價錢唔貴，相信除足球Fans會想買之外，連潮人都會對呢對鞋有興趣。」</p><p><spanclass><fontstyle>售賣點  &#13;<br> a）REACH（27717333）旺角上海街426號萬事昌中心1202室&#13;<br> b）HeadCoach（27710163）旺角瓊華中心209號舖&#13;<br> c）LimitSport（23841167）旺角瓊華中心UG30號舖</fontstyle></spanclass></p></body></html>