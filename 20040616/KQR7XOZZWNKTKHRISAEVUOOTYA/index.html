<html><header><meta charset="utf-8"><title>新加坡直擊<br>Nokia首部扭擰機打側鏡頭扮DV</title></header><body><h1>新加坡直擊<br>Nokia首部扭擰機打側鏡頭扮DV</h1><p>雖然扭擰式手機早已於韓國手機上橫行，不過今次終於輪到歐洲大廠Nokia出手，日前於新加坡舉行盛大發布會，發表旗下首部扭擰式手機6260，對於睇開韓風扭擰手機的香港用家，亦都十分有新鮮感。除此之外，Nokia亦繼續使出機海戰術，同場重有四部新機，另一受注目新機6630乃Nokia第二部百萬像素手機。前者第三季有得玩，後者都唔使等好耐，第四季就得！&#13;<br>&#13;<br>記者、攝影：劉耀祥</p><p><b> Nokia6260</b> &#13;<br> <spanclass><fontstyle>270度扭住影靚相  &#13;<br> 會場內最多人拎住玩嘅，首選非6260莫屬，皆因Nokia首次推出扭擰式手機，已經令唔少人興致勃勃，個個都玩到唔捨得放手。而6260的扭擰芒設計，一樣可以向左扭、向右扭，不過向左只可90度，向右則可180度，反轉芒後摺埋一樣有芒可睇。6260與一般扭擰芒不同之處，就係芒下方亦設有幾個功能掣，用家想操作都未必一定要打開部機，創意與方便度都值得一讚。不過另一樣玩味十足嘅就係Nokia首次將30萬像素影相鏡頭放喺機側，兩邊機身分別為左鏡頭、右影相掣，配埋個扭擰芒，直情好似玩DV咁過癮！</fontstyle></spanclass></p><p><spanclass><fontstyle>PushToTalk隨時傾  &#13;<br> 6260外形玩味十足，似乎為一眾玩家而設，不過睇埋內涵，就知道6260唔單止照顧玩家，行政人士一樣照顧周到。因為6260內置有「Quickpoint」及「Quickword」兩個程式，用家可直接開啟Powerpoint及Word格式檔案，配合VPN的電郵程式，睇電郵更可以睇埋附件，就連部PDA都可以放喺屋企。話明6260照顧行政人士同玩家，除睇E-mail更方便之外，6260亦支援「PushToTalk」功能，類似Walkie式的通話方式。雖然香港仍未興起，不過幾間大廠都已經陸續發表具有此功能的手機，相信繼影相之後又一新興手機玩意。</fontstyle></spanclass></p><p><spanclass><fontstyle>6260Profile  &#13;<br> 制式：GSM900/1800/1900（三頻）&#13;<br> 顯示器：65,536色&#13;<br> 鏡頭：30萬像素&#13;<br> 功能：MMS、48和弦、藍芽、收音機、拍片、Java&#13;<br> 備用時間：100-150小時&#13;<br> 通話時間：2-4小時&#13;<br> 體積：102×49×23mm&#13;<br> 重量：130g&#13;<br> 推出日期：今年第三季&#13;<br> &#13;<br> <b> Nokia6630</b> &#13;<br> <spanclass><fontstyle>123萬像素3G出擊  &#13;<br> Nokia部百萬像素影相手機7610喺香港推出都唔夠一個星期，呢頭Nokia話咁快又發表第二部百萬像素手機，新作6630外形可謂6600的延續篇，不過功能已經不可同日而語。首先鏡頭已經大躍進，升級至123萬像素，影相之餘繼續7610上的強項功能──剪片，拍片都變得更多嘢玩。不過最重要6630乃3G機種，除支援現時之2G制式之外，更支援3G（WCDMA）及EDGE制式，通行全球都冇問題。而6630對多媒體亦冇忽略，拍片影相之餘，更可播放MP3，內置ReducedMMC插槽，內置10MB記憶體及跟機有64MB記憶卡，拍片影相聽歌都夠位用。</fontstyle></spanclass></fontstyle></spanclass></p><p><spanclass><fontstyle>6630Profile  &#13;<br> 制式：GSM三頻、WCDMA、EDGE&#13;<br> 顯示器：65,536色/176×208像素/TFT&#13;<br> 鏡頭：123萬像素&#13;<br> 記憶卡：ReducedMMC&#13;<br> 功能：MP3播放、GPRS、藍芽、拍片、Java&#13;<br> 體積：110×60×20.6mm&#13;<br> 重量：127g&#13;<br> &#13;<br> <b> 同場新機大晒冷</b> &#13;<br> 除以上兩部重頭作之外，同場亦都有另外3部新機，高、中、低檔都無一遺留，要功能有功能，要玩款有玩款，各適其適，一網打盡各級別用家！&#13;<br> &#13;<br> <b> Nokia2650</b> &#13;<br> <spanclass><fontstyle>搶眼沙灘椅  &#13;<br> （推出日期：今年第三季）&#13;<br> 2650着重外形玩味，淨係一身沙灘椅Outlook已經夠醒神，配上閃燈外殼，絕對有聲有色。支援Java及GPRS、GSM雙頻及XHTML等功能，不過要到第三季先開賣，若果夏天拎出沙灘一定型爆燈！</fontstyle></spanclass></fontstyle></spanclass></p><p><b> Nokia6170</b> &#13;<br> <spanclass><fontstyle>再「摺」再厲  &#13;<br> （推出日期：今年第四季）&#13;<br> 幾個月前Nokia首部摺機7200一出，至潮摺機之名真係威到𠵱家，但喺呢個旺收大賣之際，Nokia又再次入侵摺機領域，6170具有雙彩芒設計，機面亦設有30萬像素鏡頭，支援PushToTalk功能及EDGE制式，可惜場中只展出模型，未能親身一試其威力。</fontstyle></spanclass></p><p><b> Nokia2600</b> &#13;<br> <spanclass><fontstyle>務實一族  &#13;<br> （推出日期：今年第三季）&#13;<br> 2系手機一向深受入門用家歡迎，今回亦有新機示人，2600外表甚具傳統Nokia直身機風格，功能有GSM雙頻及和弦鈴聲。顏色則有灰、白及紅色供用家選擇，入門級又多個選擇。</fontstyle></spanclass></p><p><spanclass><fontstyle>配件又出奇又好玩  </fontstyle></spanclass></p></body></html>