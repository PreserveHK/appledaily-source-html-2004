<html><header><meta charset="utf-8"><title>Nikon搶平價D-SLR客全金屬D70頻斷貨</title></header><body><h1>Nikon搶平價D-SLR客全金屬D70頻斷貨</h1><p>千呼萬喚！Nikon首部唔過一萬蚊嘅D-SLR單鏡反光數碼相機D70，終於殺到；今次來貨唔多，一般舖頭只嚟得十數部，但由於銷情凌厲，基本已賣得七七八八，相信現時市面餘貨唔多！&#13;<br>&#13;<br>記者、攝影：朱崇德</p><p>買咗D70嘅人，初步試機反應唔錯，整體感覺係操控反應明顯快過D100，當中尤以快門靈敏度最驚喜，以$7,980廉價機，但竟然好過價值$11,000餘的D100！D70在抑噪訊方面亦明顯痛下苦功，在JPEG模式下拍攝，影像滑淨程度，猶勝於同門D100，但RAW模式，兩機就不相上下；至於對焦、測光表現都非常準確，而且影像予人一種非常銳利的感覺！&#13;<br> 至於同機推出的18-70mmDX（F/3.5-4.5）新鏡（$3,300），市場反應就較一般，有買家測試後，感覺在最Wide同最Tele情況下，所拍得的影像，除中間位置較清晰外，邊位有少少Soft咗；暫時行內人認為最佳的鏡頭配搭，是AF18-35mm　F/3.5-4.5（約$2,680）同AF24-85mmF/2.8-4.0（約$3,600）！</p><p><spanclass><fontstyle>PROFILE  &#13;<br> 感光元件：RGBCCD（624萬像素）&#13;<br> ISO：200至1600&#13;<br> 儲存：CFTypeI/II（支援MicroDrive）&#13;<br> LCD：1.8吋&#13;<br> 體積：約140×111×78mm&#13;<br> 重量：約595g</fontstyle></spanclass></p><p><spanclass><fontstyle>買機人語  &#13;<br> 何先生：「玩Nikon系統10多年，D70令我最心動處是對應舊系統配件，例如首度加入的i-TTL，就可以夾我支SB20閃燈，抵玩又照顧舊用家！」</fontstyle></spanclass></p><p><spanclass><fontstyle>數碼相機世界  &#13;<br> 電話：27810513&#13;<br> 地址：旺角山東街47-51號星際城市2樓222舖</fontstyle></spanclass></p></body></html>