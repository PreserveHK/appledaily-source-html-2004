<html><header><meta charset="utf-8"><title>「我一剎那間就俾佢迷倒」<br>舒淇真空引死泰仔</title></header><body><h1>「我一剎那間就俾佢迷倒」<br>舒淇真空引死泰仔</h1><p>舒淇和泰國演員杰西達邦前晚出席新片《見鬼２》首映，穿露背裙的舒淇，真空上陣，杰西達邦表示對她心動，大讚她有二百分。杰西達邦更表示如果揀舒淇做女友，他擔心對方太靚會令自己有心臟病。</p><p>舒淇和曾在電影《人妖打排球》中當隊長的泰國演員杰西達邦（Tik）合演新片《見鬼２》，前晚該片在尖沙嘴舉行首映，導演彭順、彭發兄弟、楊湘、陳可辛和原子鏸等均有到場。<br> &#13;<br> <spanclass>低胸露背誘惑 &#13;<br> 舒淇穿吊帶露背裙示人，真空上陣，展示滑溜玉背。杰西達邦大讚舒淇誘人，並表示如果舒淇做他的女朋友，他怕會有心臟病。杰西達邦表示有心動感覺，他透過繙譯說：「佢好靚，一百分滿分，我畀佢二百分，額外嘅一百分係因為佢好性感，我一剎那間就俾佢迷倒。」&#13;<br> 既然杰西達邦對舒淇讚不絕口，他可有意找她做女友？杰西達邦即說：「最好，但如果係真，我又怕會心臟病，我𠵱家都冇女朋友，只有女性朋友。」&#13;<br> 舒淇聞得杰西達邦的稱讚，她又可會考慮做他的女友，舒淇說：「我都考慮吓，佢幾靚仔。」問到二人拍戲時怎樣溝通，她說：「導演識泰文，現場又有三個繙譯，我都習慣同唔同國籍演員合作。」<br> &#13;<br> <spanclass>自爆有追求者 &#13;<br> 舒淇可介意發展異地情？她說：「最緊要有心，冇所謂，𠵱家都有外籍人士追我。」有報道指舒淇不滿緋聞男友黎明和王菲拍電影《大城小事》時被傳重燃愛火，舒淇說：「報道都好信嘅，我冇嬲，都唔關我事。」&#13;<br> 此外，恬妞早前為修身堂纖體中心的廣告相被指酷似舒淇，舒淇說：「我都有睇過恬妞輯相，佢好有味道，啲相好sweet，佢係我偶像。」&#13;<br> 對於陳冠希遇襲，舒淇說：「好多人應自律，唔應該見佢係藝人就撩㷫佢，要彼此尊重，我都冇試過俾人撩。」&#13;<br> 採訪：馮美茵&#13;<br> 攝影：陳偉權</spanclass></spanclass></p></body></html>