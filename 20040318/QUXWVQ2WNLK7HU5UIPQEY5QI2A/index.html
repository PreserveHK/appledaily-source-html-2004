<html><header><meta charset="utf-8"><title>超可愛USB鴨仔記憶棒</title></header><body><h1>超可愛USB鴨仔記憶棒</h1><p>USB記憶棒賣到通街都係，好多打寫字樓工嘅上班一族，都喜歡一棒在手，貪佢儲存File方便過磁碟，而且家陣一個短短哋嘅PowerPointPresent，都要十幾MB，開會時只需將USB記憶棒插入電腦，即時就用到。雖然市面上有唔少USB記憶棒湧現，不過大多平平無奇，而最有鬼主意嘅日本，就新推出一款鴨仔形USB記憶棒「i-Duck」，重要有六種唔同花紋，除最經典嘅黃色鴨仔外，重有迷彩、心心等，款款都咁可愛。最搞笑係插入PC或Notebook後，隻鴨仔重識得發出藍光，黑暗環境下用電腦，幾乎可當埋照明燈咁用，可愛得嚟又幾實用喎。&#13;<br>&#13;<br>記者：徐影龍</p><p>官方網址：<ahref http:>www.solidalliance.com/press/press.html </ahref></p></body></html>