<html><header><meta charset="utf-8"><title>數碼影音：<br>攝錄機季尾掃貨二千零蚊有交易</title></header><body><h1>數碼影音：<br>攝錄機季尾掃貨二千零蚊有交易</h1><p>重有個零星期又要開學，即係代表黃金暑假又就嚟完，趁住呢個購物旺季嘅尾聲，好多地方都玩緊大平賣，就連影音產品都唔例外。當中以手提攝錄機（DV）就最抵玩，入門級機種最平二千零蚊就有交易。想玩得專業少少，𠵱家3CCD機種唔使五千蚊都買到。原來又要平又要靚，都有咁多好選擇！&#13;<br>&#13;<br>記者、攝影：劉耀祥　ImageGirl：Cody</p><p>好多人都會有個錯覺，總以為手提攝錄機售價高企，就算唔使過萬都要七、八千蚊先落到樓。其實DV機已經平到你唔信，一部入門級嘅機種最平係二千零蚊就有。而且，向來畀人「高貴」形象嘅3CCD或者內置記憶卡機種，都只係四、五千蚊入場費，分分鐘平過你屋企部數碼相機！今日就因應價錢同級數，精選多款型號DV作參考，等大家細心度清度楚先入市都未遲。&#13;<br> &#13;<br> <spanclass><fontstyle>入門級&#13;<br> 平過數碼相機&#13;<br> JVCGR-D33學生都玩得起  &#13;<br> 唔敢講功能最強，不過相信全城最平嘅DV機，應該都係呢部JVCGR籺33，開價只係$2,380，真係學生哥都玩得起。雖然GR籺33以平為主，不過功能亦唔係求求其其，橫度機身睇落好似好大部，不過好處就係可以配個大芒，GR?D33就內置一個2.5吋芒，拍起片上嚟睇得更加清楚。而鏡頭亦有16倍光學變焦，影像線數亦高達550線，一般拍攝已經綽綽有餘。加上設有「3DNR」（3DNoiseReduction）及補光燈，於晚間拍攝時可減低噪訊及加強主體光度，令畫面更清楚。</fontstyle></spanclass></p><p>感光元件：80萬像素CCD&#13;<br> 屏幕：2.5吋&#13;<br> 鏡頭：16倍光學變焦&#13;<br> 電池：專用充電池&#13;<br> 體積：71×91×118mm&#13;<br> 重量：500g</p><p><spanclass><fontstyle>PanasonicGS12討好女性  &#13;<br> 藍色機身十分討好，對女性用家相信有一定吸引力。68萬像素CCD，一般環境都可以拍出合格影片，兼且具備20倍光學變焦，影遠景都一樣冇問題。&#13;<br> 感光元件：68萬像素CCD&#13;<br> 屏幕：2.5吋&#13;<br> 鏡頭：20倍光學變焦&#13;<br> 電池：專用充電池&#13;<br> 體積：69×87×112mm&#13;<br> 重量：410g</fontstyle></spanclass></p><p><spanclass><fontstyle>SHARPVL-Z3左右扭擰  &#13;<br> 機身手柄位及鏡頭位可分別扭動，橫度機身卻不失靈活性。屏幕亦用上SHARP的拿手好戲「CGSillicon」，尺寸達2.5吋大，80萬像素CCD質素亦有保證。&#13;<br> 感光元件：80萬像素CCD&#13;<br> 屏幕：2.5吋&#13;<br> 鏡頭：10倍光學變焦&#13;<br> 電池：專用充電池&#13;<br> 體積：82.8×82.2×101.5mm&#13;<br> 重量：478g</fontstyle></spanclass></p><p><spanclass><fontstyle>SHARPVL-Z300E同門師弟  &#13;<br> 可謂Z3的同門師兄弟，兩者規格大致上一樣，不過就比Z3缺少USB插頭，機身較細同較輕，今次跌價亦未有Z3跌得咁勁。雖然如此，比起其他廠的同級機種，依然有一定吸引力。&#13;<br> 感光元件：80萬像素CCD&#13;<br> 屏幕：2.5吋&#13;<br> 鏡頭：10倍光學變焦&#13;<br> 電池：專用充電池&#13;<br> 體積：82.9×82.2×100.8mm&#13;<br> 重量：470g</fontstyle></spanclass></p><p><spanclass><fontstyle>插卡機&#13;<br> 頂替DC影埋相&#13;<br> SONYDCR-PC108拍片兼影相  &#13;<br> 數碼相機同DV機就如孖生兄弟，愈來愈不可分割，所以唔少DV機亦加入影相功能，而且亦理所當然地加入記憶卡插槽，方便用家儲相。而一向屬上價貨嘅SONY機種，亦於季尾跌價嚟湊吓熱鬧。當中以DCR-PC108最為抵玩，現時售價約$4,880，內置SONY招牌MemoryStickDuoPro插槽外，外形亦係SONY一向煞食嘅直身機，機身細小加上2.5吋觸控式屏幕，已經相當好玩。而且如此價錢，PC108亦用上名廠蔡司鏡頭，影像質素更加有保證。</fontstyle></spanclass></p><p>感光元件：68萬像素CCD&#13;<br> 屏幕：2.5吋&#13;<br> 鏡頭：10倍光學變焦&#13;<br> 外接插頭：IEEE1394、USB&#13;<br> 電池：專用充電池&#13;<br> 體積：50×95×97mm&#13;<br> 重量：380g</p><p><spanclass><fontstyle>JVCGR-DVP9&#13;<br> 直身黑魂  &#13;<br> 潮流興直身機同黑魂，而呢部DVP9就食到正，直身外形加上黑魂上身，夠型又夠潮。133萬像素CCD令DVP9影相功能比同級更勝一籌，兼且亦內置MMC/SD卡插槽。&#13;<br> 感光元件：133萬像素CCD&#13;<br> 屏幕：2吋　鏡頭：10倍光學變焦&#13;<br> 電池：專用充電池　重量：350g&#13;<br> 體積：43×115×80mm</fontstyle></spanclass></p><p><spanclass><fontstyle>PanasonicNV-GS55&#13;<br> 輕量齊料  &#13;<br> 機身細小乃GS55的主要賣點，女士手掌都輕而易舉。而規格亦相當齊料，80萬像素CCD、10倍光學變焦、IEEE1394及USB插頭，以及支援SD/MMC，影相更方便。&#13;<br> 感光元件：80萬像素CCD&#13;<br> 屏幕：2.5吋　鏡頭：10倍光學變焦&#13;<br> 電池：專用充電池　重量：370g&#13;<br> 體積：63×78×99mm</fontstyle></spanclass></p><p><spanclass><fontstyle>SHARPZ950E&#13;<br> 百萬像素  &#13;<br> 與Z3及Z300E一樣，具有扭擰式機身，不過CCD像素就三級跳至133萬像素，同時亦加入多種影相玩意，拎住部DV影相都絕對唔會輸蝕畀數碼相機。&#13;<br> 感光元件：133萬像素CCD&#13;<br> 屏幕：2.5吋　鏡頭：10倍光學變焦&#13;<br> 電池：專用充電池　重量：500g&#13;<br> 體積：82.9×86.2×103.3mm</fontstyle></spanclass></p><p><spanclass><fontstyle>專業級&#13;<br> 3CCD新趨勢&#13;<br> PanasonicNV-GS1203CCD唔使5千  &#13;<br> 3CCD原理就係於機內同時放置3塊CCD，分別處理紅、綠、藍色嘅訊號，影像表現比單一CCD機種更為優勝。亦因如此，過往只會於專業級DV機種上才會出現，而且價錢動輒都要幾萬蚊，非一般用家所能負擔。不過此現象就由Panasonic改寫，當中以NV?GS120最抵玩，以$4,780售價絕對令一眾單CCD機種腳震。而NV籿S120採用46萬像素CCD，雖然數字上比較細，不過只處理單一顏色，亦已經游刃有餘。支援SD卡之餘，鏡頭亦採用LEICA鏡頭，兼且配備10倍光學變焦，想拍靚片，平平哋一樣有得玩！</fontstyle></spanclass></p><p>感光元件：46萬像素CCD&#13;<br> 屏幕：2.5吋&#13;<br> 鏡頭：10倍光學變焦&#13;<br> 外接插頭：USB&#13;<br> 電池：專用充電池&#13;<br> 體積：76.2×76.2×152.4mm&#13;<br> 重量：450g</p><p><spanclass><fontstyle>PanasonicNV-GS70更高像素  &#13;<br> PanasonicNV籿S70乃GS120的師兄，外形相若之外，亦同樣採用LEICA鏡頭，不過CCD則躍升至54萬像素。而且亦支援SD卡插槽，方便用家儲存更多相片。&#13;<br> 感光元件：54萬像素CCD&#13;<br> 屏幕：2.5吋　鏡頭：10倍光學變焦&#13;<br> 電池：專用充電池　重量：490g&#13;<br> 體積：71×77×132mm</fontstyle></spanclass></p><p><spanclass><fontstyle>SONYDCR-HC1000高階細機  &#13;<br> SONY嘅3CCD機種，一向只集中於專業用級別，今次推出「細機」HC1000，令業餘用家都可享受3CCD威力。3個107萬像素CCD質素卓絕，加上蔡司T*鏡頭，屏幕亦採用輕觸式，專業及業餘一樣啱用。&#13;<br> 感光元件：107萬像素CCD&#13;<br> 屏幕：2.5吋　鏡頭：12倍光學變焦&#13;<br> 電池：專用充電池　重量：780g&#13;<br> 體積：101×78×158mm</fontstyle></spanclass></p><p>查詢：（a）華仁會（23980280）&#13;<br> （b）中原電器（23976768）&#13;<br> （c）鐳射（23956969）</p></body></html>