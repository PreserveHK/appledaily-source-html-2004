<html><header><meta charset="utf-8"><title>畢彼特型男被捕先歎咖啡</title></header><body><h1>畢彼特型男被捕先歎咖啡</h1><p>荷李活型男畢彼特（BradPitt、右）為佢嘅新片《木馬屠城》宣傳完後，近日又繼續為《盜海豪情》續集《Ocean'sTwelve》拍攝。前日畢仔喺羅馬街頭拍攝一幕俾人拘捕嘅戲，佢喺埋位前表現相當輕鬆，一時同執導呢部戲嘅金像導演史提芬蘇德堡（StevenSoderbergh）有講有笑，一時又歎吓咖啡，完全都唔似拍緊戲。&#13;<br> 美聯社</p></body></html>