<html><header><meta charset="utf-8"><title>701收料站：吉利終修成正果</title></header><body><h1>701收料站：吉利終修成正果</h1><p>向來炒味甚濃的吉利汽車（175），自從周初公布向阿媽收購兩項汽車資產後，股價走勢明顯比其他汽車股好。&#13;<br> 經紀黃話，吉利搞作多時，似乎終於修成正果，獲得外資大行睇好推介，擺脫以往被視為莊家股的陰影。&#13;<br> 吉利日前公布，以7.23億元向阿媽收購兩項汽車資產後，股價由0.70元水平上揚，噚日再升6.6%，收0.81元，成交股數有成7345萬股，金額5771萬元。&#13;<br> 小初當日唔多鍾意吉利，因為新主入局之前，隻股炒味太重，而且又唔清楚吉利背景，加上舊年有某歐資大行幫佢配股後，股價由高位1.11元一直散落嚟，睇見都心驚。<br> &#13;<br> <spanclass>外資行睇好前景 &#13;<br> 經紀黃話，吉利今次收購阿媽資產，聽講外間反應唔錯。有外資行重覺得公司專注低檔汽車市場，前景同增長率更可看高一線。&#13;<br> 另外，停牌話配股嘅展鴻控股（572），噚日仍然未復牌，唔知佢搞邊科？經紀陳話配股計劃冇變，只係有小小技術問題尚未搞掂。&#13;<br> 慕容小初</spanclass></p></body></html>