<html><header><meta charset="utf-8"><title>PresarioB2000至型輕薄手提電腦</title></header><body><h1>PresarioB2000至型輕薄手提電腦</h1><p>通常講到速度都會喜歡以馬力去形容，呢次HPCompaq推出新筆記簿電腦，追求速度嘅同時，更有個出色嘅機款去包裝，難怪喺產品發布會上，重專誠搵駕馬力強大嘅電單車作宣傳，而今次嘅主角PresarioB2000亦唔失禮，又輕又薄，係近期推出嘅多媒體Notebook中，其中一部最輕細，無論功能同外形都同樣睇得，非常出色。&#13;<br>&#13;<br>記者：許福合　攝影：蔡鴻雯</p><p><b> Profile</b> &#13;<br> 處理器：Centrino1.5GHz&#13;<br> 記憶體：256MBDDR&#13;<br> LCD：14.1吋&#13;<br> 硬碟：40GB&#13;<br> 顯示：IntelExtremeGraphics2&#13;<br> 光碟機：ComboDrive&#13;<br> 體積：315×262.5×29.8mm&#13;<br> 重量：2.4kg</p><p>新推出B2000以輕身為賣點，全機重量只有2.4kg，29.8mm薄，對一部採用All-in-One規格嘅Notebook，已經非常唔錯，適合拎出街使用，而機背使用全銀設計，外觀相當不俗，無論行政人員或着便服都好合襯。規格方面更屬高檔之選，用上Centrino1.5GHz，配上256MB記憶體，大部份工作已可輕鬆應付，雖然內置IntelExtremeGraphics2顯示卡略嫌稍弱，不過屏幕顯示質素唔錯，尺寸亦有14.1吋，用內置ComboDrive嚟睇DVD亦相當出色，值得推介！</p><p><spanclass><fontstyle>內置802.11b無線網絡  &#13;<br> 買Noteook除咗睇規格之外，重有好多因素可以考慮，好似網絡應用方面，現時必備有10/100MbpsLAN外，作為Centrino家族一員，B2000亦提供802.11b無線網絡，方便用家透過家中或戶外無線網絡上網。B2000還有個搞鬼嘅地方，係機身左邊光碟機旁邊，原先有一排PCMCIA、SD/MS卡插槽及1394介面，但小記查證之下，發覺只有PCMCIA槽可用，其他被「封印」，看來大有機會會有升級版推出，等唔等就睇你有冇需要。電池操作時間都唔錯，6個Cell基本電可用足3個小時，睇隻碟都夠晒用，若一般文書工作更會有更長操作時間。</fontstyle></spanclass></p><p>HPHK　&#13;<br> 電話：800938833</p><p><b> 同場加映</b> &#13;<br> <spanclass><fontstyle>500萬像素DC  &#13;<br> 除咗Notebook外，今次記者會重睇到一部未見街嘅R707數碼相機，屬於500萬像素，設計有啲似Compaq一貫風格，以金屬銀為主，拎上手感覺相當硬淨，絕非一般相機仔可比，變焦能力相當強，光學3倍及8倍數碼變焦，一齊用可達24倍！機背設有LCD供預覽相片，推出日期及售價均未定。</fontstyle></spanclass></p><p><b> 影音Notebook精選</b> &#13;<br> <spanclass><fontstyle>2510XC桌面級表現  &#13;<br> acerTravelMate2510XC用上P42.8GHz，可達到桌面級嘅效能表現，加上配合256MBDDR、ATIMOBILITYRADEON9000IGP晶片作顯示，支援AGP8×圖像，用嚟打機亦相當勝任。&#13;<br> 處理器：P42.8GHz&#13;<br> 記憶體：256MB&#13;<br> 硬碟：40GB&#13;<br> 光碟機：ComboDrive</fontstyle></spanclass></p><p><spanclass><fontstyle>291Lmi流動性高  &#13;<br> acerTravelMate系列筆記簿電腦，一向都着重機身輕巧，所以流動性極高；291Lmi機身內置有DVD-RW燒碟機，及特大號的15吋LCD顯示屏，就算用家喺戶外，都一樣可以享受隨時燒碟兼睇DVD。&#13;<br> 處理器：Centrino1.4GHz&#13;<br> 記憶體：256MB&#13;<br> 硬碟：40GB&#13;<br> 光碟機：DVD-RW</fontstyle></spanclass></p><p><spanclass><fontstyle>M30支援802.11g  &#13;<br> 東芝M30係一部裝備齊全嘅All-In-One機，機身只有25.4mm薄，但已內置有DVDMulti，支援晒+/-R，兼容性最廣，基本嘅802.11b外，更可以用埋「g」享用更高速無線網絡。&#13;<br> 處理器：Centrino1.7GHz&#13;<br> 記憶體：512MBDDR&#13;<br> 硬碟：80GB&#13;<br> 光碟機：DVD-Multi</fontstyle></spanclass></p><p><spanclass><fontstyle>A10012.1吋靚芒  &#13;<br> 東芝另一部A100用上一個12.1吋靚芒，親身一睇已經覺得比一般電腦質素為高，用咗獨有嘅ClearSuperView技術，最主要有助提升屏幕嘅亮度同對比度，用落最明顯分別係較光亮及清晰。&#13;<br> 處理器：Centrino1.4GHz&#13;<br> 記憶體：256MBDDR&#13;<br> 硬碟：60GB&#13;<br> 光碟機：DVD-Multi</fontstyle></spanclass></p><p><spanclass><fontstyle>2000外形沉實  &#13;<br> BenQJoybook2000外形沉穩，使用霧銀色上蓋和深灰色機身造型，真係有幾分行政機Feel，機身內置有USB與FireWire介面，要接駁各類影音產品，例如DV機或外置式硬件，都可以輕易接駁兼應付自如。&#13;<br> 處理器：P-M1.5GHz&#13;<br> 記憶體：256MB&#13;<br> 硬碟：40GB&#13;<br> 光碟機：ComboDrive</fontstyle></spanclass></p><p><spanclass><fontstyle>Z1XGP玩盡DV  &#13;<br> SONYZ1XGP接駁DV等外置裝置有唔少選擇，如i.Link、USB2.0及PCMCIA，另外當然唔少得SONY電腦必備嘅MemoryStick讀卡器，玩開SONY數碼影音產品人相，隨時抄相入電腦，就倍感方便。&#13;<br> 處理器：Centrino1.7GHz&#13;<br> 記憶體：512MBDDR&#13;<br> 硬碟：60GB&#13;<br> 光碟機：DVD-RW</fontstyle></spanclass></p><p><spanclass><fontstyle>6000E畫面鮮豔  &#13;<br> BenQJoybook6000E用上200nits高亮度屏幕，畫面鮮豔、清晰，即使在戶外的強光下，依然可保持着極佳的畫質，不過筆者測試時，最喜歡佢個前置式揚聲器，大大聲都唔拆，音效絕對一流。&#13;<br> 處理器：Celeron-M1.2GHz&#13;<br> 記憶體：256MB&#13;<br> 硬碟：30GB&#13;<br> 光碟機：ComboDrive</fontstyle></spanclass></p><p><spanclass><fontstyle>X30打機最啱  &#13;<br> SAMSUNGX30使用銀白機身，外形不俗，論體積雖未算最細，但全機重量只有2.4kg，要隨身攜帶負擔都不重。X30還使用nVIDIA嘅GFFXGo5200顯示，打機最啱！&#13;<br> 處理器：P-M1.5GHz&#13;<br> 記憶體：256MBDDR333&#13;<br> 硬碟：60GB&#13;<br> 光碟機：ComboDrive</fontstyle></spanclass></p><p>（a）acerHK&#13;<br> 電話：25280233&#13;<br> （b）其士(商業系統)&#13;<br> 電話：29533555&#13;<br> （c）SAMSUNGHK&#13;<br> 電話：28626008&#13;<br> （d）SONYHK&#13;<br> 電話：23452966&#13;<br> （e）BenQHK&#13;<br> 電話：23306929&#13;<br> EXT：201</p></body></html>