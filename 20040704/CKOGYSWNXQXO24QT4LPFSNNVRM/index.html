<html><header><meta charset="utf-8"><title>8大皇牌減肥機纖邊Part都得</title></header><body><h1>8大皇牌減肥機纖邊Part都得</h1><p>水桶腰、甲組腳、麒麟臂、啤酒肚、豪華臀……相信女士們都期望自己並非這些形容詞的女主角！為了從此遠離肥膏，女士們都四出尋訪「名醫」，希望搵到一間纖體公司，踢走肥肉；不過要徹底去脂，就必須清楚知道自己肥喺邊度。現時市面上許多纖體公司，聲稱自己可以為你趕走贅肉。講多無謂，精選以下8間纖體中心各自的王牌機，就知最新減肥科技。哦！原來都係針對唔同部位出擊，務求做到想纖邊Part就邊Part！&#13;<br>&#13;<br>記者：吳嘉怡　攝影：梁翠妍、蔡鴻雯&#13;<br>模特兒：Pauline（StarAsia）</p><p><spanclass><fontstyle>1.豪華臀減「碼」  &#13;<br> Divina人工智能纖體儀&#13;<br> 以往好多人減臀，都會用按摩或搣脂方法，不過又痛又要講師傅手勢，所以點及做機均勻同科學！這部人工智能纖體儀，原理同按摩及搣脂類似，以12對帶正負極嘅電流貼（共24塊），直接接駁到客人身上，以達致溶解脂肪粒、收緊皮膚及刺激皮下組織，兼改善淋巴系統的作用。</fontstyle></spanclass></p><p>適合人士：剛生育後、或坐多過企的文職人士&#13;<br> 用後感：起初會有點麻痹，慢慢好像抓痕同按摩一樣咁舒服。相比要焗熱排脂或用吸力真空就更方便、舒適，就連做完被撕開膠貼時也懵然不知呢！&#13;<br> 建議時間：45分鐘　價錢：$240?次&#13;<br> OasisSpa（29703328）&#13;<br> &#13;<br> <spanclass><fontstyle>2.踢走甲組腳  &#13;<br> 紅外線能量溶脂數碼儀&#13;<br> 別以為肥人先腳粗，好多上三圍OK嘅女士，都有甲組腳問題！此機針對大腿，以紅外線的微熱能及特強的滲透能力，達致激化皮下脂肪組織，並促進新陳代謝，燃燒皮下脂肪。</fontstyle></spanclass></p><p>適合人士：甲組腳及經常走路的人士&#13;<br> 用後感：不消2分鐘，皮膚已感到有點輕微被蚊咬的感覺，及至10分鐘，大腿開始有點熱，不過程度只係好輕微；做完感覺係皮膚會變得柔軟！&#13;<br> 建議時間：30分鐘&#13;<br> 價錢：$600?次&#13;<br> 變靚D（23092928）&#13;<br> &#13;<br> <spanclass><fontstyle>3.蒸發全身水腫  &#13;<br> 瘦身氧氣太空艙&#13;<br> 這部勁型的太空艙，只需先塗上排毒精、減肥膏及香薰植物油，然後調校至適當溫度作瘦身焗汗，便可蒸發全身水腫。好處是有助通淋巴，而且身體吸入大量氧氣後，可促進皮膚新陳代謝，令看起來更有光澤。</fontstyle></spanclass></p><p>適合人士：Check自己有冇水腫：用手指按皮膚，如發現凹陷位明顯而深，而且平復緩慢，就有輕度水腫問題。&#13;<br> 用後感：暖暖的好舒服，唔會好似焗桑那咁熱，不過都真係出咗一身汗，感覺成個身輕飄飄！&#13;<br> 建議時間：30-45分鐘&#13;<br> 價錢：$800（原價）；$360（試做價）&#13;<br> Eden（28822008）&#13;<br> &#13;<br> <spanclass><fontstyle>4.吸盤收背肌  &#13;<br> 特效消脂機&#13;<br> 背肌厚令人產生骨架粗大同苗條美感無晒的感覺！這部機先用排毒喇叭，以一吸一吮的方式，刺激循環系統，達致通淋巴及帶走水腫功效，再以特效消脂機的8個波波頭，配合極速滾輪，收緊背部肌肉及線條。</fontstyle></spanclass></p><p>適合人士：背肌雄厚及不愛搣脂的人士&#13;<br> 用後感：有種做按摩令人想昏昏欲睡嘅感覺。背部肌肉明顯收緊咗，最厲害係連平時嘅水腫都冇埋。不過療程完成後，兩至六小時內不可進食，真係幾辛苦，幸好還可以飲水。&#13;<br> 建議時間：30分鐘&#13;<br> 價錢：$800?次&#13;<br> 唐安麒豐胸瘦身專門店（28902198）</p><p><spanclass><fontstyle>5.中西合璧除麒麟臂  &#13;<br> 搣脂機SygmassPlus&#13;<br> 呢款混合了減肥機同漢方穴位推拿的纖體方法，主要將排毒同消脂精華油塗在手臂上，再配合真空吸頭吸吮皮膚表面，然後再以人手做穴位推拿，特別對拜拜肉同雞翼位有療效。最後配合海藻消脂溫泉泥，同收緊藥效嘅冷凍收緊藥水，令到手臂位更收緊。&#13;<br> &#13;<br> 適合人士：手臂水腫、肌肉鬆弛及不怕被搔癢的人士&#13;<br> 用後感：初頭用真空吸頭吸吮皮膚表面，細細力，好舒服；不過到穴位推拿時，因為怕癢，唔能夠集中精神咁享受當中的樂趣，所以如果呢Part可以改用儀器代替，感覺會更好！&#13;<br> 建議時間：50分鐘&#13;<br> 價錢：$288（試做價）&#13;<br> BeautyForever（28694666）</fontstyle></spanclass></p><p><spanclass><fontstyle>6.打散小腿脂肪  &#13;<br> 色光溶脂儀&#13;<br> 結合了電療瘦身及紅外線的功能，一經駁上電源，電流頻率便會刺激淋巴，對厚厚的脂肪一次過打散，以便令肌肉有收緊作用。對極難纖的小腿尤其正！&#13;<br> &#13;<br> 適合人士：水腫人士&#13;<br> 用後感：部機能夠調校唔同高度，對用家來講好方便。起身之後，摸摸小腿，手感上覺得好似瘦咗！&#13;<br> 建議時間：40分鐘&#13;<br> 價錢：$1,800&#13;<br> 減肥堂（28108238）</fontstyle></spanclass></p><p><spanclass><fontstyle>7.真空原理趕走水桶腰  &#13;<br> V6纖體儀&#13;<br> V6纖體儀將體內的脂肪運送到淋巴區的位置，經變成脂肪酸後排出體外，對水桶腰特別有效。&#13;<br> &#13;<br> 適合人士：頑固及深層脂肪、水腫、產後人士&#13;<br> 用後感：其中一Part用大杯吸啜住啲肉時，雖然唔係好大力，但有啲被輕輕抓癢嘅感覺！做完之後，雖然寸數無咁快減到，但感覺Firm了一點。&#13;<br> 建議時間：45分鐘&#13;<br> 價錢：$1,500（做夠5次有5折優惠）&#13;<br> 天使（21427433）</fontstyle></spanclass></p><p><spanclass><fontstyle>8.趕走橙皮脂肪  &#13;<br> BodyCellFast&#13;<br> 利用超聲波掃射方式，發出漸進式嘅聲波按摩，配合埋消脂啫喱滲進皮下細胞內，以分解同燃燒脂肪。再以激光器將已溶解的脂肪掃射向淋巴系統，藏喺皮膚內嘅脂肪自然排走，肌膚回復光滑彈性。&#13;<br> &#13;<br> 適合人士：橙皮脂肪、身體腫脹的人士&#13;<br> 用後感：皮膚受到刺激後，感覺有點熱。做完之後，尤其手臂位肌膚，感覺啲肉真係收緊咗。&#13;<br> 建議時間：40分鐘&#13;<br> 價錢：$1,800?次&#13;<br> Bioarchitect（31015025）</fontstyle></spanclass></p></body></html>