<html><header><meta charset="utf-8"><title>肌萎女童獲贈手提電腦</title></header><body><h1>肌萎女童獲贈手提電腦</h1><p>10歲女童周佩珊，罹患脊髓肌肉萎縮症，雙手無法書寫，需要電腦輔助上課，她多年前獲善長捐贈一部手提電腦，惟該部電腦近月壞了，雙親又無力替她重新添置，其苦況經本報報道後，即獲熱心讀者陳先生捐出一部新手提電腦，令小妮子喜上眉梢。&#13;<br> 「叔叔好好人，唔單止送手提電腦畀我，重嚟醫院探我，我哋已經交換咗電話號碼，做咗好朋友。」天真爛漫的珊珊說。<br> &#13;<br> <spanclass>雙手難執筆書寫 &#13;<br> 珊珊自出娘胎，便患上最嚴重一類的脊髓肌肉萎縮症，四肢萎縮，還需依靠各類醫療儀器維持心跳和呼吸，她自3歲起要長期留院，無法到醫院接受正規教育，需由「紅十字會醫院學校」安排導師，在醫院接受個別授課。&#13;<br> 已達小學四年級程度的珊珊，雙手無法像正常人執筆寫字，平日學習必須輔以一部手提電腦。<br> &#13;<br> <spanclass>氧氣費日達1千 &#13;<br> 蘋果日報慈善基金另收到合共4,780元指定捐助珊珊的善款，其母周太表示，善款將作女兒醫療用途。「遲啲珊珊會返屋企住幾日，佢要用大量氧氣協助呼吸，一日單係氧氣費就要1,000蚊，呢啲錢醫院同社會福利署都唔會提供資助，讀者嘅捐款正好幫輕我哋。」&#13;<br> 捐款編號：C0188&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>