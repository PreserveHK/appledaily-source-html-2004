<html><header><meta charset="utf-8"><title>愛心大使手記：康泰贊助優異生遊北京</title></header><body><h1>愛心大使手記：康泰贊助優異生遊北京</h1><p>蘋果教育基金喺今年初撥款超過128萬，直接資助成績優異嘅清貧學生，令340位中小學生受惠。為咗獎勵呢班讀書成績好嘅助學金得主，等佢哋有機會出外旅遊增廣見聞，「康泰善學暖流行動」將會贊助5位蘋果助學金得主參加「康泰狀元旅遊萬里行2004」。<br> &#13;<br> <spanclass>5助學金得主受惠 &#13;<br> 蘋果教育基金將會按03-04年度助學金計劃所評核嘅分數，由最高分數依次揀選5位願意參與旅遊嘅高中學生參加，喺下月16至21號遊北京。&#13;<br> 呢次萬里行嘅行程，唔少得去長城、故宮睇吓中國歷史文化，其次會去參觀國旗兵步隊、坦克車部隊訓練、太空樂園，認識國家軍事同埋航天科技嘅發展概況。而最難得係同學有機會參觀北京大學，同當地學生、教授見面，了解兩地嘅學習同教育文化。&#13;<br> 大使喺度代表受惠嘅5位學生多謝康泰旅行社慷慨贊助，至於邊啲學生有機會去玩，就要密切留意暖流版稍後嘅報道。&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>