<html><header><meta charset="utf-8"><title>一味窩輪：短炒恆指Call贏面大</title></header><body><h1>一味窩輪：短炒恆指Call贏面大</h1><p>上周五美股終於識得彈，照計今日可以吼吓恒指Call輪短炒。&#13;<br> 恒指由6月至今，基本上係一個長方形，喺11800-12600上落，但近排波幅明顯收窄，改喺12000-12300水平上落，其實呢個係好現象，波動區上移代表底部支持位亦上移，有消息配合隨時會破頂而上，所以吼恒指Call輪贏面始終高啲。&#13;<br> 恒指Call輪有相當多選擇，現時較多人捧場的有3隻，分別係9773、9971及9911。以上3隻輪年期不同，各有優點。&#13;<br> 9773年期最短，9月28日到期，行使價12000，溢價3.4%，槓桿率19.8倍，上周五收0.112元。如果港股繼續在12000-12300窄幅上落，9773短期仍然玩得過。但注意時間值將隨到期日愈接近而消耗得愈快，此外行使價12000較為價內，如果恒指大幅向上衝，爆炸力可能不及行使價12500的9971。<br> &#13;<br> <spanclass>首選9971 &#13;<br> 9971年期較9773長1個月，於10月28日到期，行使價12500，溢價6.6%，槓桿率24.2倍，上周五收0.14元。與9773數據比較，9971稍為佔優，為3隻Call輪中首選。&#13;<br> 其實論數據，9911最抵玩，12月30日才到期，還有5個半月命，行使價12600，溢價8.4%，槓桿率19.3倍，唯一是短期爆炸力不及9971，但相對在跌市時有較強防守力。隻輪上周五收0.147元。&#13;<br> 章盛</spanclass></p></body></html>