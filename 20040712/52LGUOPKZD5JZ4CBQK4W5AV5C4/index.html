<html><header><meta charset="utf-8"><title>V588圓柱彩燈MP3機</title></header><body><h1>V588圓柱彩燈MP3機</h1><p>最近又好似興番圓柱形MP3機，新推出V588更用上圓柱彩燈設計，有銀和炭黑兩種顏色，屏幕設有7種背光燈，色彩鮮豔奪目，功能方面亦算齊全，可播放MP3同WMA，聽歌時更可入埋歌詞，同步播放顯示。而EQ就一共提供7種，同一首歌都可以有7種不同風格。&#13;<br>講實用性，呢部V588都值得加分，機身已內置咪，可即時現場錄音，最長可達36小時，另外亦設有收音機功能，可記憶20個頻道。以上幾點都未夠價錢吸引，容量256MB嘅V588，只需$600就有交易，加埋使用3A電芯，替換方便，要平平哋玩MP3機，V588絕對係個好選擇。&#13;<br>&#13;<br>記者：許福合</p><p><spanclass><fontstyle>Profile  &#13;<br> 記憶體：128/256MB&#13;<br> 電源：3A電芯一粒&#13;<br> 音樂格式：MP3/WMA&#13;<br> 內置FM收音機：20個頻道&#13;<br> 背光燈：7色顯示</fontstyle></spanclass></p><p><br> &#13;<br> <spanclass><fontstyle>keypoint  &#13;<br> 電話：27811852</fontstyle></spanclass></p></body></html>