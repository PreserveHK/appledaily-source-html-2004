<html><header><meta charset="utf-8"><title>數碼影音：<br>全球最快啤牌機X50半秒開機</title></header><body><h1>數碼影音：<br>全球最快啤牌機X50半秒開機</h1><p>講起薄身卡片型嘅數碼相機，KonicaMinolta之前嘅X系列，可謂帶領潮流，首創採用折射式光學變焦鏡頭，令到薄身嘅機種都可擁有可觀嘅光學變焦能力，立即將當時同級機種比下去，隨後更有唔少相機使用類似原理提供變焦能力。今次KonicaMinolta新機DiMAGEX50，依舊玩薄身啤牌機，賣相更吸引之餘，當中設計亦同時來個大翻新，未知能否掀起第二波薄身潮流？&#13;<br>記者：許福合&#13;<br>攝影：陳智良　&#13;<br>ImageGirl：Becky&#13;<br></p><p>今次KonicaMinolta推出嘅X50，從外表上亦可見有以往X系列嘅影子，此機以輕巧設計為賣點，較舊機略厚但機身較短，更為迷你，而機身外殼使用金屬質料，保護性更強之餘，亦令X50外觀更佳及Cyber，現時會先有銀色版推出，稍後將會有紅及藍色版本，同樣咁In！</p><p><spanclass><fontstyle>橫向潛望鏡半秒開機  &#13;<br> 舊有X系列所採用嘅折射式鏡頭（潛望鏡），變焦鏡頭會以垂直方式放喺鏡頭右側，新一代X50設計就大為不同，鏡頭會採用水平橫向移動方式，令X50可以有更纖細身形。同時仍提供2.8倍光學變焦，相當於37－105mm，加上4.3倍數碼變焦，可提供高達12倍變焦能力。&#13;<br> 鏡頭設計同時大大加快機身啟動時間，鏡頭毋須伸出伸入，用家只要將鏡頭一拉，只需約0.5秒，X50就可預備妥當，係現時最快紀錄。遠拍強，近拍亦屬拿手，X50提供有SuperMacro模式，可近至6cm拍攝，變形情況輕微，最適合用嚟「埋身」照。</fontstyle></spanclass></p><p><br> &#13;<br> <spanclass><fontstyle>操作靈敏夠爽快  &#13;<br> X50嘅基本拍攝規格亦大幅提升，換上500萬像素CCD，大部份用家都必定好夠用。雖然機身經過纖體，不過機背嘅LCD芒卻加碼，換上2吋大芒，拍攝時就更為方便，可以睇得清清楚楚。另外小記覺得更值得一讚係相機操作反應，啟動快，全程操作靈敏，屏幕反應可緊貼鏡頭移動，全無一格格嘅現象，當按下快門時，亦有高檔機嘅爽快感覺，而操作就易用得多。&#13;<br> 雖然無全手動等專業拍攝功能，但亦提供有人像、運動、風景、日落等預設模式，較特別係相機可自動為用家挑選合適模式使用，唔使煩惱就影到靚相。機背還設有快速重播鍵，輕鬆就可以喺拍攝同重播間轉換。</fontstyle></spanclass></p><p><spanclass><fontstyle>新機測試：顏色鮮豔  &#13;<br> X50拍出相片鮮豔自然，模特兒膚色自然，未有偏紅現象，測試相片以ISO50拍攝，非常幼滑，整體效果不俗。</fontstyle></spanclass></p><p><b> PROFILE</b> &#13;<br> 感光元件：500萬像素&#13;<br> 變焦：2.8倍光學＋4.3倍數碼&#13;<br> 記憶卡：SD/MMC&#13;<br> ISO：50/100/200/400&#13;<br> 短片拍攝：15/30fps&#13;<br> （長度由卡容量決定）&#13;<br> LCD：2吋&#13;<br> 電源：專用鋰電&#13;<br> 體積：83.5×62×23.5mm&#13;<br> 重量：125g&#13;<br> $3,480&#13;<br> &#13;<br> KonicaMinolta&#13;<br> 查詢電話：25652192</p><p><spanclass><fontstyle>啤牌機最熱賣  &#13;<br> 近排啤牌形DC成為相機界大熱，唔少人都鍾意買番部放喺身邊，尤其係炎炎夏日，更多戶外活動，隨時拎出嚟玩SnapShot都幾盞。</fontstyle></spanclass></p><p><br> &#13;<br> <b> 查詢：</b> &#13;<br> （a）UltraPro（28817052）&#13;<br> &#13;<br> （b）SAMSUNG（28626008）&#13;<br> &#13;<br> （c）龍都實業（23919296）</p></body></html>