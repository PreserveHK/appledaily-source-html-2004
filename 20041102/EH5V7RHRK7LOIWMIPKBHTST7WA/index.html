<html><header><meta charset="utf-8"><title>一體化機能一身羽量級Notebook超慳電</title></header><body><h1>一體化機能一身羽量級Notebook超慳電</h1><p>Notebook最終目的都係出街用，輕巧、流動性！可以話係佢最值錢嘅地方。今個星期腦場新返咗一部VictorMP-XV831日版機，機度比一本周刊雜誌重要細啲啲，所以日本嗰邊號稱佢為全球最細具DVD燒碟功能的Notebook，機身淨重亦只有1.47kg，認真架「細」堂；處理器亦唔弱，P-M1GHz但用上UltraLowVoltage設計，實用、耐用！呢排想出機者，值得留意。&#13;<br>記者：朱崇德&#13;<br>攝影：周旭文、朱崇德&#13;<br>ImageGirl：Kenny（StarAsia）</p><p>呢期日版Notebook真係大發神威，先有SONYVAIOT17同FUJITSULT70J呢兩部纖巧型B5Notebook抵港，跟手今個星期又有VictorMP-XV831；須知一般B5機都係行10.6"芒，機身尺碼剛好如一本雜誌，但MP-XV831是行更小巧的8.9"，機身體積亦因而進一步縮小；雖則有辣有唔辣，但對於經常攞住部機周圍走嘅人士，的確減「輕」了不少負擔。最後順帶一提大家，日版Victor其實即係港版JVC，佢哋對Mini版Notebook一向都有一手，買起上嚟當然放心好多啦！</p><p><spanclass><fontstyle>微型All-in-One化身  &#13;<br> VictorMP-XV831可以講話現時腦場內最小巧的Notebook類型，機身體積為235×31.5×177mm，僅重1.47kg，屬最羽量級的設計，不過機身內置有Notebook所有基本設備，唔使左駁右砌，簡直係MiniAll-in-One的化身。&#13;<br> 全機核心使用了現時B5機最流行的P-M1GHz處理器，由於使用了超低電壓版本（UltraLowVoltage），所以慳電能力表現十分出色，一般冇插外置電源的情況下，玩3幾個鐘絕對冇問題，至於其他硬件規格，還包括有i855GME晶片組，支援256MB記憶體（最高768MB）及40GB硬碟，規格算是中規中矩。顯示能力方面，雖然冇玩顯示插卡，但底板內置的IntelExtremeGraphic2，最高可以共享64MB主記憶體，一般文書、DVD播放、打機，都可以有唔錯表現，而且如果經機身內建的S-Video作影像輸出，可以把原本1,024×60的解晰度，提升到2,048×1,536（1,677萬色），對於經常要出街做Presentation人士，真係最適合不過。此外，無線LAN方面，佢同時對應現時最流行的802.11b/g，香港好多地方都已經裝設有Network，隨處上網都好方便。</fontstyle></spanclass></p><p><br> &#13;<br> <spanclass><fontstyle>重複燒碟十萬次  &#13;<br> LCD係筆者最喜歡MP-XV831的一部份，雖然8.9"數字上唔係好大，但一樣行16:9，驟眼望落同其他機嘅10.6"都係差唔多，由於佢係使用CLEARTFT反光面，感覺個黑底非常實淨，底板內置嘅Display功能都幾夠使，畫面表現都非常正，夠色亦夠層次感；至於光碟機方面，為配合現時用家的多媒體需要，所以用上了DVDMulti，基本玩齊DVD-R（2×）、DVD-RW（2×）、DVD-RAM（2×）、DVD-ROM（8×）、CD-R（16×）同CD-RW（4×）等，特別留意佢嘅DVD-RAM，現時唔係好多機對應，須知一般DVD+/-R/RW碟都只可以重寫1,000次，DVD-RAM（一樣4.7GB）就有成10萬次，對於用家嘅資料備份，真係成本又平又方便。</fontstyle></spanclass></p><p><b> PROFILE</b> &#13;<br> 處理器：P-M1GHz（ULV）&#13;<br> 記憶體：256MB&#13;<br> 顯示屏：8.9"TFT（16:9/1,280×600）&#13;<br> 硬碟機：40GB&#13;<br> 光碟機：DVDMulti&#13;<br> 尺寸：235×31.5×177mm&#13;<br> 重量：1.49kg&#13;<br> CYBERSPEED&#13;<br> 電話：35231338&#13;<br> &#13;<br> VictorMP-XV831　$13,980</p></body></html>