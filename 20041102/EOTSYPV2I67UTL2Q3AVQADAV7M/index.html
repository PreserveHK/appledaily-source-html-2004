<html><header><meta charset="utf-8"><title>精明消費：<br>5.1喇叭組合售價下調千零蚊音響</title></header><body><h1>精明消費：<br>5.1喇叭組合售價下調千零蚊音響</h1><p>你都可以擁有家庭影院！電影DVD雖然愈出愈快，但屋企就算有齊DVD機，甚至Plasma，都始終係爭咁啲電影感，全因屋企嘅音響唔夠班所致。依我所見，現時5.1喇叭組合技術已經相當成熟，加上售價下調，千多元就可擁有一套入門組合，所以唔少家庭已經將屋企Upgrade成5.1家庭影院，享受澎湃嘅視聽感覺。&#13;<br>記者︰陳漢威&#13;<br>攝影︰黃子偉、蔡鴻雯、陳漢威&#13;<br>Model︰Crystal&#13;<br>資料提供︰宇宙影音中心</p><p><spanclass><fontstyle>5.1喇叭組合普及化  &#13;<br> 5.1喇叭現時愈來愈普及，價格亦回落到可接受的水平，絕對係時候入貨。雖然市面上已推出部份新款6.1組合，但技術始終未及5.1成熟。建議用家可先購置一套5.1喇叭，之後若果想升級成6.1的話，可以單買隻後中置喇叭，又或者購買一對前置，升級成7.1。</fontstyle></spanclass></p><p><spanclass><fontstyle>特大音箱  &#13;<br> 型號︰SPIKASC5000X&#13;<br> 頻率響應30-200Hz，靈敏度92dB，低音表現相當實淨。其餘喇叭頻率響應150-20,000Hz，靈敏度86dB，高低音配合相當不錯，表現槍戰場面更如置身戲院一樣。&#13;<br> 售價︰$3,388（b）</fontstyle></spanclass></p><p><br> &#13;<br> <spanclass><fontstyle>喇叭仔外形贏晒  &#13;<br> 喇叭仔勝在體積細，易收藏，用嚟放喺床頭或者帶去出Trip就最啱。雖然音質麻麻，但外形設計就絕對有新意，更有鏡盒設計，真係點止喇叭咁簡單。</fontstyle></spanclass></p><p><br> &#13;<br> <spanclass><fontstyle>升級5.1小貼士  &#13;<br> 1.盡量將喇叭設定成與耳朵同一高度水平，定位感更佳。&#13;<br> &#13;<br> 2.5.1喇叭組合擺法，基本上類似一個圓形，即左前置與右後置喇叭對角擺放（見附圖a），皇帝位在中間，就可做到較好嘅環迴效果。&#13;<br> &#13;<br> 3.原則上重低音喇叭可置於圓形內任何位置，但最好靠牆角擺，因一道牆身可增加靈敏度3dB，兩邊就可增加共6dB，可直接加強重低音喇叭嘅音量輸出。&#13;<br> &#13;<br> 4.想升級成6.1的話，只要買多個後中置喇叭，放在皇帝位後面（見附圖b）便可。</fontstyle></spanclass></p><p><b> 店舖資料</b> &#13;<br> a)	盈富視聽科技27879182&#13;<br> 旺角花園街75-77號花園商業大廈1樓&#13;<br> &#13;<br> b)	SpeakerCollectionLimited27838819&#13;<br> 旺角奶路臣街8-8A旺角電腦中心217號舖&#13;<br> &#13;<br> c)	秋葉原23803733&#13;<br> 旺角花園街75-77號花園商業大廈401-402室&#13;<br> &#13;<br> d)	宇宙影音中心31732666&#13;<br> 旺角花園街75-77號花園商業大廈901-902室&#13;<br> &#13;<br> e)	友誠影音中心有限公司23930881&#13;<br> 旺角西洋菜街51號友誠商業中心6樓&#13;<br> &#13;<br> f)	超卓電腦系統有限公司27289382&#13;<br> 深水埗福華街146-152號黃金商場地庫20號舖&#13;<br> &#13;<br> g)	國際影音21915801&#13;<br> 旺角西洋菜街51號友誠商業中心7樓&#13;<br> &#13;<br> h)	龍都實業公司23846855&#13;<br> 旺角西洋菜街51號友誠商業中心14樓&#13;<br> &#13;<br> i)	無印良品26949309&#13;<br> 沙田新城市廣場3期</p></body></html>