<html><header><meta charset="utf-8"><title>世紀怪獸50大壽榮休<br>哥斯拉殺入荷里活星光大道</title></header><body><h1>世紀怪獸50大壽榮休<br>哥斯拉殺入荷里活星光大道</h1><p>世紀大怪獸哥斯拉明天就過50金禧壽辰，拍埋電影賀壽兼榮休，退休又復出過幾次的哥斯拉亦表示今次（榮休）絕對堅料。真假都好，一口氣跟以往人氣敵手出Game、拍電影來場最後混戰，重要搬埋入荷李活星光大道養老，同「重要做」嘅米奇老鼠做鄰居，已經夠晒寸！&#13;<br>&#13;<br>記者：陳慧敏　攝影：陳盛臣、陳智良&#13;<br>鳴謝：超人玩具</p><p><b> 「哥」迷一號</b> &#13;<br> 姓名：Tony（37歲）&#13;<br> 職業：保險公司分行經理&#13;<br> 收藏年資：十多年&#13;<br> 收藏量：多款珍藏玩具塞滿兩間約100呎的房間、睡房、假天花，哥斯拉約佔其中2-3成，點估？&#13;<br> &#13;<br> 37歲的Tony喜歡較有親切感的塑膠玩具，最初只見哥斯拉「有型靚仔」，後來愈儲愈多，覺得每隻都造型獨特，逢見必買成為習慣，望住「戰龍」大軍日漸強大就心滿意足。才翻出兩個玩具箱跟幾隻散落各處的哥斯拉，排出的戰龍海已足以淹沒整個客廳迫爆鏡。&#13;<br> &#13;<br> <spanclass><fontstyle>難估價　不受保  &#13;<br> 問他共養哥斯拉幾隻？Tony只是茫然的望着滿到只「攝」得入一個人的兩間玩具房、走廊跟睡房上的假天花：「我真係估唔到，總之多到連保險公司都估唔到價，唔肯受保。」對於哥斯拉退休的決定，Tony自信滿滿：「唔使驚喎！我覺得佢受歡迎就一定會復出，趁住電影潮，嚟緊必定陸續有新哥斯拉手辦，我已經睇定日本雜誌等緊……」</fontstyle></spanclass></p><p><spanclass><fontstyle>想見哥斯拉一面  &#13;<br> 哥斯拉在港人氣始終不及台灣、日本及美國。收集哥斯拉精品變得困難，Fans們多倚靠網上拍賣購得心頭好，同時使哥斯拉珍品變得更稀有。&#13;<br> 這家兼營寄賣服務的玩具店，8成商品都是玩具迷寄賣品，可謂件件古董，變成「哥」迷尋寶地！&#13;<br> &#13;<br> 玩具地帶16（28826850）&#13;<br> 地址：銅鑼灣糖街3號銅鑼灣商業大廈1601室</fontstyle></spanclass></p><p>（右）紅蓮怪獸王哥斯拉手辦$200&#13;<br> （左）紙板紅蓮怪獸王哥斯拉$50</p><p><spanclass><fontstyle>35cm高哥斯拉「換衫公仔」  &#13;<br> 絕版貨，日本限量發售，內有人形骨架及哥斯拉「戲服」一套，令哥斯拉關節更靈活。</fontstyle></spanclass></p><p><spanclass><fontstyle>絕版30吋高紅蓮怪獸王哥斯拉  &#13;<br> 95年出品，哥斯拉體內附感溫板，走路時觸動感溫板，當溫度升到35度時肚腩位置會變成紅色，過程約2分鐘。</fontstyle></spanclass></p><p><spanclass><fontstyle>Q版哥斯拉電子手表  &#13;<br> 1989年出品，哥斯拉擘開口就可以睇時間。</fontstyle></spanclass></p><p><spanclass><fontstyle>著名場面資料卡  &#13;<br> 93年出品，有20部作品100個著名場面的相片及資料講解。</fontstyle></spanclass></p><p><spanclass><fontstyle>哥斯拉系列LD  &#13;<br> 70年代哥斯拉系列電影都有，其中96年《哥斯拉世紀必殺陣》還曾到香港「一遊」呢！</fontstyle></spanclass></p><p><spanclass><fontstyle>PS2/XBOX動作遊戲慶生辰  &#13;<br> 除了拍電影慶大壽，11月9日更推出以最新電影同一劇本改編而成的PS2/XBOX動作遊戲《Godzilla:SavetheEarth》（哥斯拉怪獸大亂鬥——地球最終決戰）。超過20隻與哥斯拉有過過折的怪獸出場，遊戲得分愈多，可用的隱藏角色、招式及場景就愈多，肥怪獸周圍走，成棟辦公大樓掉向敵人，迴旋踢、咬人動作都出乎意料地爽快利落，最鍾意佢「咔」一聲將棟大廈咬咁一忽，過癮。&#13;<br> 定價：$299&#13;<br> 遊戲人數：1至4人（對應XboxLive網上對戰模式）&#13;<br> 官方網站：<ahref http:> http://www.atari.com/godzilla/  &#13;<br> 香港發行：智高遊戲科技（24188896）</ahref></fontstyle></spanclass></p><p><spanclass><fontstyle>退休殺入荷李活星光大道  &#13;<br> 榮休果然巴閉，11月29日《GodzillaFinalWars》洛杉磯首映當日，更給荷李活招入WalkofFame星光大道打手印，成為第一隻進駐荷李活的日本人物（怪物？）。</fontstyle></spanclass></p><p><spanclass><fontstyle>日本漫畫　提供想像空間  &#13;<br> 訪問期間問咗好多次哥斯拉究竟係咪不死身？邊個得閒同佢生仔？Fans之一的Robert答得好玄：「你唔好理，總之佢話有就有啦！呢啲幻想空間就係哥斯拉系列嘅吸引力所在。」但永遠都有啲人要用理性角度去破壞我們的幻想空間，日本漫畫《空想科學大戰》就認認真真出晒數據話你知哥斯拉嘅設定被「科學之壁」所阻，哥斯拉迷大叫殺風景，但都幾過癮。&#13;<br> 東京漫畫廊（23949231）&#13;<br> 地址：彌敦道760號聯合廣場M22號</fontstyle></spanclass></p><p><spanclass><fontstyle>哥斯拉島：怪獸生態研究報告  &#13;<br> 一個資訊詳盡又快捷到令人害怕的怪獸網頁，收錄了由1954年起各代怪獸包括身高、體重、個性、絕招、吼叫聲，甚至給套在哥斯拉皮下的演員都有介紹。連討論區的話題都是研究生級的「氧氣破壞比核子武器可怕」。&#13;<br> <ahref http:> http://home.kimo.com.tw/yuurl/godzilla/A1/g1.htm  </ahref></fontstyle></spanclass></p><p><spanclass><fontstyle>哥斯拉小歷史  &#13;<br> 其實哥斯拉在28部電影中已經死過5次。首部哥斯拉電影，日本觀眾人數多達961萬人。初代哥斯拉為殘存於海底2億年的大型恐龍，因為受氫彈實驗而怪獸化，大肆破壞了一集就給消滅掉。不及第二代，踩過14部電影，個性比較人性化及搞笑。至平成年代第三、四代哥斯亦正亦邪的個性最受歡迎，今次已經是千禧年的第五代哥斯拉。（註：這裏不包括98年美國版哥斯拉）&#13;<br> 名稱：GODZILLA&#13;<br> 體重：2萬噸（初、二代）、5萬噸、6萬噸、2萬5千噸（千禧年興瘦身？）&#13;<br> 身高：50公尺（初、二代）、80公尺、100公尺、55公尺&#13;<br> 祖籍：不明，首代出現於大戶島，次代岩戶島、大黑島近海、北極海、納沙布岬</fontstyle></spanclass></p><p><spanclass><fontstyle>最新電影《GODZILLA：FINALWARS》故事大綱  &#13;<br> 《GODZILLA：FINALWARS》將於12月4日於全日本上映，十多隻怪獸包括大紅大紫的摩斯拉同時在地球各處出現，在紐約、上海、巴黎等大踩特踩，地球防衞軍當然例牌冇符，唯一救星就是在海底沉睡的哥斯拉……至於香港觀眾有無榮幸能與之在大銀幕上照面，則仍是未知之數。&#13;<br> 《GODZILLA：FINALWARS》電影官方網<ahref http:> http://www.godzilla.co.jp/index.html  &#13;<br> &#13;<br> (c)2004Atari,Inc.AllRightsReserved.DevelopedbyPipeworksSoftware,Inc.ManufacturedandmarketedbyAtari,Inc.NewYork,NY.GodzillaRandallrelatedcharactersaretrademarksofTohoCo.,Ltd.</ahref></fontstyle></spanclass></p></body></html>