<html><header><meta charset="utf-8"><title>自殘DunkHi第2代玩𠝹皮！</title></header><body><h1>自殘DunkHi第2代玩𠝹皮！</h1><p>話說舊年10月20日，Nike專門店正式發售Grunge孖寶，當日晨咁早，店舖門外已惹來大批人龍；因為江湖傳聞，Grunge孖寶乃Nike超限量製品，而行內人更揚言孖寶每款僅得100對；正所謂執輸行頭慘過敗家，結果潮友炒家蜂擁而至，不消半日掃清！當日黃昏水貨舖即有炒價，將原價$749的AirMax1推高至$1,199，另一行貨價$599的DunkHigh則高開至$1,099！直至自殘DunkHigh第2代出現，兩者都要冧價，皆因玩自殘概念玩GrungeLook，第2代DunkHigh真係靚仔好多！&#13;<br>&#13;<br>記者：陳嘉文　攝影：蔡鴻雯</p><p><spanclass><fontstyle>兩代對照大比拼！  &#13;<br> 有圖為證絕非吹噓！左為1代，右為2代；兩代同場大比拼，結果2代用料比1代堅挺，此外，2代玩𠝹皮效果更比1代自然得多。&#13;<br> &#13;<br> <spanclass><fontstyle>售賣點：  &#13;<br> Misa（23743899）&#13;<br> 旺角瓊華中心3樓303A舖</fontstyle></spanclass></fontstyle></spanclass></p></body></html>