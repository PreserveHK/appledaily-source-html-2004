<html><header><meta charset="utf-8"><title>自己做：<br>$65自製栢芝6萬蚊水晶衫</title></header><body><h1>自己做：<br>$65自製栢芝6萬蚊水晶衫</h1><p>Carol一眼便看中栢芝早前於電影首映禮所着的水晶衫，但要成六萬多元，極度昂貴！就算買得起亦怕甩石，何必令自己一步一驚心？用仿水晶石貼在Tee上同樣有得閃，最重要是花費不多，就算甩石亦不會肉痛。&#13;<br>&#13;<br>記者：招佩珊　攝影：梁細權&#13;<br>Model：Carol（RichStrategy）　&#13;<br>部份產品相片提供：《壹本便利》、《飲食男女》</p><p>栢芝的水晶石上衣確實又閃又靚，奈何，用的是Swarovski水晶石，價值逾六萬元，當日於電影首映禮她亦緊張地大叫怕勾甩衫上的水晶石，試問一般女生又怎穿得起？&#13;<br> 好似Carol身上的粉紅Tee一樣又閃又靚，但只花費$25買包仿水晶石貼在Tee上便可，買齊所需材料亦只不過$65，要閃又何須勁花費？有耐性可跟足栢芝那件貼滿成件衫，但砌一個大圖案已夠閃。</p><p>材料：仿水晶石$25/包、熱燙膠1張$10、Tee1件$30</p><p><spanclass><fontstyle>至潮女生花飾  &#13;<br> AnnaSui飾物一向是時下女生的至愛，先是心形大戒指，近期則以花花、蝴蝶、蜜蜂成為至Hit主題，當中又點少得經典玫瑰花？正牌水晶珠手鏈要$800，要一次過用掉利是錢的確好肉赤。其實，以十多元用膠珠穿手鏈亦足以媲美正牌，重點是買到像真度頗高的玫瑰花膠珠。</fontstyle></spanclass></p><p>材料：各式膠珠$12、橡筋魚絲$3</p><p><spanclass><fontstyle>手襪指頭變公仔襟針  &#13;<br> 近排天氣驟冷，添新冷手襪的同時，舊有的則可易角為裝飾品。只需把手襪指頭塞到脹卜卜，縫線貼石後，登時變成Cute版襟針。要做狗仔、豬仔用白色手襪，灰色的就做成這隻馬仔。若然剛好有對穿窿手襪，廢物利用無浪費。</fontstyle></spanclass></p><p>材料：冷手襪1對$10、金色膠珠1包$2、仿鑽石1包$10、扣針1個$1、棉花1包$5</p><p><b> 小秘技</b> &#13;<br> <spanclass><fontstyle>用卡紙繞繩球  &#13;<br> 剪1塊1.5×3cm卡紙，然後用黑色繡花線於卡上繞圈20次，取出線圈後於中間打結，這便做好1個縫在馬仔頭頂的小繩球。</fontstyle></spanclass></p></body></html>