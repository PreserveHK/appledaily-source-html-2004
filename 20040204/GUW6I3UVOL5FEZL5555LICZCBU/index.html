<html><header><meta charset="utf-8"><title>甜蜜過後　屢起爭執　終亮紅燈<br>郭羨妮提分手溫兆倫苦纏</title></header><body><h1>甜蜜過後　屢起爭執　終亮紅燈<br>郭羨妮提分手溫兆倫苦纏</h1><p>郭羨妮前年與溫兆倫因拍劇日久生情而墮入愛河，近日傳出二人因性格不合，郭羨妮較早前主動向男友提出分手，但被溫兆倫所拒。據知溫兆倫現正努力箍煲，甚至嘗試用外母政策挽回女友芳心。</p><p>郭羨妮與溫兆倫前年十一月因合作無綫劇集《牛郎織女》日久生情，墮入愛河，兩人相戀僅一個月就大方承認戀情，而每次公開談論對方時，都顯得甜絲絲，不過外界一直不太看好此段感情，認為二人完全不合襯。<br> &#13;<br> <spanclass>拒分手！&#13;<br> 走外母政策挽芳心 &#13;<br> 近日傳出郭羨妮與溫兆倫之間已亮起紅燈，有指二人拍拖初期的數個月的確十分甜蜜，但其後開始發現雙方性格不合，經常爭執。消息指郭羨妮不想繼續勉強走在一起，對雙方都造成傷害，故在兩、三個月前主動向溫兆倫提出分手，但溫兆倫當時反應極大，拒絕分手，而他為了箍煲，近期正積極作出改善，日前於新春佳節期間，更嘗試走外母政策，到女友家向郭母拜年，希望能挽回女友芳心。&#13;<br> 據悉，郭母對溫兆倫一向印象平平，對愛女與溫拍拖頗有保留，但女大女世界，郭母才沒反對。</spanclass></p><p><spanclass>太囉嗦！&#13;<br> 金錢糾紛獨力負責 &#13;<br> 雖然郭羨妮有分手之心，但在溫兆倫苦苦哀求下，仍願意給雙方一段冷靜期。後天（周五）郭羨妮將與溫兆倫一起到美國大西洋城登台，相信屆時溫兆倫會趁出埠良機，向女友大獻殷勤，希望能盡最後努力箍煲。&#13;<br> 記者昨日致電向郭羨妮求證時，她說：「成日都有傳我哋分手，今次又喺邊度傳㗎？但我哋好好喎！真係冇事，只不過大家工作都好忙，我倆平時都冇爭執，多數係佢就我，過兩日我哋重會一齊去登台，你哋唔好咁敏感，我同佢真係相處得好開心，唯一唔鍾意佢嘅地方係佢太過囉嗦。」&#13;<br> 而談到溫兆倫與前妻Winnie的金錢糾紛時，郭羨妮說：「佢嘅私人財務我一向唔理，最好佢自己搞掂，如果佢提出要我幫手，我會好失望。不過直至𠵱家佢都冇同我提過錢銀嘅事，我覺得佢個人都幾成熟。」<br> &#13;<br> <spanclass>攬完錫！&#13;<br> 天寒地凍纏綿保溫 &#13;<br> 此外，無綫劇集《鴨寮下的金蛋》昨日在將軍澳寶琳邨街頭，拍攝一場派傳單戲份，男主角歐陽震華（Bobby）與已去世前度女友的妹妹郭羨妮拍拖時，竟被郭羨妮劇中的母親呂珊撞破，即場遭破口大罵。&#13;<br> 問郭羨妮可曾試過瞞着母親拍拖？她說：「冇啊！我鍾意嘅我媽咪都會鍾意，同埋嗰時我係讀女校嘅，都冇機會識其他男仔。」而問到Bobby在天寒地凍的街頭與郭羨妮纏綿有何感覺時，他笑說：「咁鬼凍，又攬又錫都冇用，重搞到一口燕窩，順便交流體溫。」&#13;<br> 採訪：蔡丹</spanclass></spanclass></p></body></html>