<html><header><meta charset="utf-8"><title>地圖袋12月底回歸<br>專訪設計師AlvieroMartini</title></header><body><h1>地圖袋12月底回歸<br>專訪設計師AlvieroMartini</h1><p>講意大利品牌兼設計師AlvieroMartini（簡稱AM），你可能會感到陌生，若然成長於80年代，相信一講紅極一時的「地圖袋」，你就會「哦！」一聲。AM撤出香港約6年，但設計師於早前來港舉行一場時裝展，更接受傳媒訪問，原來AM將於12月尾正式回歸香港，更會登陸中國！自98年撤出香港，闊別多年的AM又有甚麼不同？設計師AM：「現在AM更全面，時裝、珠寶首飾、手表、香水及家品，高貴或Casual都有。秋冬會以啡及米色調為主，晚裝係華麗及釘珠手工風格，而05春夏風格會更Sporty更Young！」再戰亞洲市場，當然有撒手鐧。AM：「除了古地圖圖案，來年春夏會特別為亞洲女士推出粉色手袋系列！」粉色係亞洲女士至愛，絕對新鮮兼有噱頭。香港店要到12月尾先開幕，而新店選址好神秘，到𠵱家都未有正式公布，只知道會在銅鑼灣區，大家拭目以待！</p><p>★記者：梁珮瑜&#13;<br> ★攝影：黃子偉&#13;<br> ★模特兒：Irina@StarzPeople&#13;<br> ★化妝及髮型：Pat&#13;<br> ★場地提供：Riva@ParkLaneHotel</p></body></html>