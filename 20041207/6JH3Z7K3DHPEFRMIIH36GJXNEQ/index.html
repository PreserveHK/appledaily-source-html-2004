<html><header><meta charset="utf-8"><title>Dusty玩經典Submariner黑圈回歸</title></header><body><h1>Dusty玩經典Submariner黑圈回歸</h1><p>幾個月前，香港街牌老大哥Dusty推出向Rolex致敬的綠圈版Submariner，甫一推出整個潮界嘩然。雖然要擁有呢隻表要於Dusty一次過購物滿$900先可免費換取，但仍然於數日內換個清光，可見其吸引力絕對不少。今日，Dusty再度添食，但表款還完基本，用回最經典的黑圈"Submariner"，雖然潮味減少，但勝在夠Classic，比綠圈版更為耐戴。&#13;<br>記者：李崗華&#13;<br>攝影：楊錦文</p><p>第2彈玩黑圈</p><p>早幾個月Dusty向Rolex最潮的表款綠圈"Submariner"玩致敬，回響極大，皆因食正當時綠圈熱，但隨着綠圈熱減退，新的豹紋Daytona又太過激，Dusty新表上就玩回Submariner系列內最長青的黑圈版，其實今次隻Dusty"Submariner"與上一隻綠圈的分別不大，同樣係用上自動機芯，鋼水依然足料，只不過係表圈顏色有所不同。</p><p>DustyStaff推介換表必買</p><p>新貨其實要於Dusty買滿$900並非難事，但要買齊全身物品就的而且確幾傷腦筋，不過大家唔使怕，筆者請來兩位DustyStaff親自推介冬季新貨，等大家買衫換表時無咁煩腦。</p><p>On偉綱</p><p>NewYorkCap冷帽（$200）&#13;<br> Madmacadam啡色CoachJacket（$390）&#13;<br> 啡色Listen印度人圖案衞衣（$480）&#13;<br> Madmacadam綠色斜褲（$420）&#13;<br> （合共$1,490）</p><p>On偉仔</p><p>黑色NewYork冷帽（$180）&#13;<br> Dusty紅綠色格仔恤（$300）&#13;<br> Dusty灰色燈芯絨拉鏈外套（$420）&#13;<br> DustyUnwashed牛仔褲（$390）&#13;<br> （合共$1,290）</p><p>換表必要買Dusty新貨</p><p>於今次的換表行動中，除要買滿$900貨外，更有一個額外條件，就係當中一定要有一件係Dusty自家品牌，以下幾件係筆者的心水推介，當中除有大熱的棒球褸款外，更有今季必備的N-3B軍褸，雖然係自家出品，但質素依然有水準，特別之處係軍褸用上淺綠色，多了點Fashion味道。</p><p>推介換季新貨！</p><p>要換"Submariner"就一定要買滿$900，橫豎要買，倒不如揀新貨，除Dusty自家新貨外，今年冬季更引入兩個新進美國街牌，分別係Listen同614，各有特色。</p><p>音樂街牌Listen</p><p>一聽個名就知同音樂有關，Listen係美國一個新進街牌，所有出品的Graphic圖案全用上音樂有關的人物，但就無限於邊種類型，Jazz、Rock、甚至乎Hip-Hop都有所涉及，出道只有短短年多兩年的時間，就經已登陸日本，可見音樂真係一種國際語言。（各$480）</p><p>藝術街牌614</p><p>單睇牌子名，都未必知道佢究竟係賣乜Style。614由兩位自稱貓的設計師Chase及Marc出品，兩位都來自美國，宗旨是"ForLoveOfAllThings"，設計路線以自已出發，做自已鍾意的設計。即係話，街牌都要擁有藝術性。（各$420）</p><p>售賣點：&#13;<br> DustyII（27892177）&#13;<br> 旺角花園街86號閣樓</p></body></html>