<html><header><meta charset="utf-8"><title>尊特拉華達紐約攞獎妻友撐場</title></header><body><h1>尊特拉華達紐約攞獎妻友撐場</h1><p>荷李活男星尊特拉華達（JohnTravolta）前晚獲紐約嘅美國影像博物館頒發致敬大獎，表揚佢喺荷李活從影咁多年嚟嘅努力同貢獻。肥尊當晚帶埋老婆姬莉佩絲頓（KellyPreston）到場，鬼咁風騷恩愛。而肥尊一班老友亦現身頒獎禮撐場，嘉菲貝絲（KatyBates）重以金髮新Look現身，真係畀足面肥尊！</p></body></html>