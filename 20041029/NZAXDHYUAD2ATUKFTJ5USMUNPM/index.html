<html><header><meta charset="utf-8"><title>日韓興啲乜：<br>日本萬聖節光天化日上街搞鬼</title></header><body><h1>日韓興啲乜：<br>日本萬聖節光天化日上街搞鬼</h1><p>過兩日就係萬聖節，日本究竟點樣慶祝呢個節日呢？唔似香港夜晚先至嘩鬼出籠，日本光天化日已經搞大型慶祝活動，今年在原宿表參道，重會舉行大規模萬聖節巡遊，小朋友扮鬼扮馬喪玩勁High，睇吓佢哋嘅玩法，同香港又有乜唔同？&#13;<br>記者：張一豪、張銘恩&#13;<br>攝影：蔡鴻雯</p><p><br> &#13;<br> <spanclass><fontstyle>萬聖節源於Kiddyland  &#13;<br> 好多人都知原宿是日本潮流發源地，想不到日本萬聖節都同原宿有關，話說21年前，原宿有間玩具店Kiddyland搞了個小朋友萬聖節化妝活動，當時日本人並不重視萬聖節，參加者多數是外國小朋友，但經過傳媒廣泛報道後，反應非常好，往後幾年的10月31日，全國各地開始慶祝萬聖節，逐漸演變成現在的大型萬聖節巡遊。</fontstyle></spanclass></p><p><br> &#13;<br> <spanclass><fontstyle>日頭巡遊氣氛一流  &#13;<br> 不似香港蘭桂坊，嘩鬼喪屍女巫鬼怪夜晚才出籠，日本其中一個萬聖節巡遊由「商店街振興組合原宿表參道櫸會」主辦，下午1時出發，歷時45分鐘，遊行路線沿原宿表參道兜個圈，起訖點俱在神宮前小學。日光日白無氣氛？錯！大會規定參加的小朋友除要一身鬼馬裝扮外，還要帶同大聲公、鑼鼓之類的發聲物，一路巡遊一路打鑼打鼓嗌到拆天，氣氛一樣咁High！</fontstyle></spanclass></p><p><br> &#13;<br> <spanclass><fontstyle>商店街辦扮嘢大賽  &#13;<br> 日本有好多商店街，近年為增加吸引力帶動人流，都會在萬聖節搞「囗&#13;
裝大會」（扮嘢大賽）之類的特備節目，日本比較早舉辦這類活動的是蒲田商店街，今年已經辦到第14屆，每年吸引不少小朋友參加，有得玩有得獎，冠軍得主可得?50,000（約$3,600），連評審都要化妝出席，參賽者個個絕不欺場。</fontstyle></spanclass></p><p><spanclass><fontstyle>鬼佬教師帶頭開P  &#13;<br> 日本一向崇洋，民間愈來愈多人學習英語，所以不少留日外籍教師都會留在日本過萬聖節，這班教師會帶頭搞扮嘢派對，一為增加氣氛，二可讓日本學生真正感受西方文化，舉辦地點多數是英語學校或酒吧夜店，大班人柴娃娃玩一晚，文化交流一番。</fontstyle></spanclass></p><p><spanclass><fontstyle>㗎仔騎呢扮相  </fontstyle></spanclass></p><p><br> &#13;<br> <spanclass><fontstyle>即搶最新萬聖節玩物  &#13;<br> 萬聖節，當然要買玩具應吓節，南瓜、骷髏骨、巫婆等造型公仔最受歡迎，不過今年另一備受㗎仔追捧的玩物係LivingDeadDolls！憑其恐怖外形順理成章成為萬聖節搶手貨，唔嚇死你誓不罷休！&#13;<br> &#13;<br> JCShop　（31022783）&#13;<br> 地址：銅鑼灣時代廣場8樓833舖</fontstyle></spanclass></p></body></html>