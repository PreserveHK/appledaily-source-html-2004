<html><header><meta charset="utf-8"><title>電腦新產品：<br>NECVERSAP8000玩盡D9雙層燒錄</title></header><body><h1>電腦新產品：<br>NECVERSAP8000玩盡D9雙層燒錄</h1><p>一向都覺得新一代Notebook功能唔會比Desktop輸蝕，無論硬件配備到功能都追到好貼，早排先開始有人喺Desktop上面玩雙層DVD燒錄，NEC就相當緊貼用家趨勢，推出一部內置雙層DVD+R燒錄嘅VersaP8000，可一次過燒錄8.5GB容量資料，同樣資料只需一半數量DVD光碟就足夠，可慳番唔少地方存放光碟。&#13;<br>&#13;<br>記者：許福合　攝影：楊錦文&#13;<br>ImageGirl：Ana</p><p><br> &#13;<br> 今次NEC這部P8000，着重於功能以至應用上，所以機身體形比較大，而以15.4吋寬屏幕，加上機身重量3.6kg，流動性方面就較為輸蝕，不過近期好興以Notebook代替家中電腦，P8000必然係一個好選擇，硬件規格強勁，使用P-M725（1.6GHz）處理器，再配上256MBDDR333、60GB硬碟，實力足夠作為一般家庭電腦嘅需要。</p><p><spanclass><fontstyle>PROFILE  &#13;<br> 處理器：PentiumM725（1.6GHz）&#13;<br> 記憶體：256MBDDR333&#13;<br> 屏幕：15.4吋闊屏幕&#13;<br> 硬碟：60GB&#13;<br> 顯示：ATIMobilityRadeon9100&#13;<br> 光碟機：DVDSuperMulti&#13;<br> 體積：362×265×42.2mm&#13;<br> 重量：3.6kg&#13;<br> &#13;<br> <b> NECHK</b> &#13;<br> 查詢電話：23690335</fontstyle></spanclass></p><p><spanclass><fontstyle>DVD+R雙層燒錄  &#13;<br> P8000使用咗DVDSuperMulti，基本上任何格式DVD都可讀取及燒錄，不過最值得一提係支援雙層燒錄DVD+R，即D9，一次過可燒錄到8.5GB容量資料或長達4小時MPEG2，唔使分兩次轉碟，方便好用得多，對經常玩DV拍攝嘅用家，P8000更係至愛，因為將檔案燒錄進光碟後，佔的位置可省下一半，慳番唔少地方。配合DVD光碟機，亦提供強勁影音功能，屏幕大小為WXGA（1,280×800），除可享用闊屏特點外，更因使用ExecellentShineLCD，畫面反差高，睇戲都有唔錯效果，加埋機身內置兩個3W喇叭，享受更非一般Notebook可比。</fontstyle></spanclass></p><p><br> &#13;<br> <spanclass><fontstyle>輸出介面齊全  &#13;<br> 可能NEC都預咗一般用家會將P8000放喺屋企用，所以介面插頭設計得特別完善，可以視頻或S-Video接駁至電視或錄影機，於較大尺寸電視上睇戲或打機，效果更佳。P8000亦可以經VGA多接駁一個顯示器，進一步擴大桌面嘅工作空間，音效方面同時亦有所改進，內置S/PDIF輸出，可接駁一般高檔音響系統。除此之外，擴充功能亦非常齊全，內置讀卡器可讀取SD/MS/MSPro/xD卡，USB插頭則多達5個，加埋IEEE1394介面及提供802.11a/b/g三頻無線網絡，好夠用！&#13;<br> 順帶一提，雖然試用嘅P8000仍然使用日版WinXPSP2，香港正式推出時會跟中文WinXPSP2，安全同穩定性都更有保障。</fontstyle></spanclass></p><p><br> &#13;<br> <spanclass><fontstyle>Notebook燒埋DVD  &#13;<br> 好多Notebook已經由過往嘅只可燒錄CD-R/W嘅DVDCombo，漸漸過渡成可燒錄埋DVD嘅DVD±/RW，雖雙層式DVD燒錄尚未普及，不過對備份資料或自製DVD影碟，已經好夠用。</fontstyle></spanclass></p><p><spanclass><fontstyle>NECS3000附設底座  &#13;<br> S3000特別之處係隨機附有底座，讓用家可以簡便進行充電，毋須逐次拔插火牛。&#13;<br> 處理器：Centrino1.5GHz&#13;<br> 記憶體：256MB&#13;<br> 硬碟：40GB&#13;<br> $15,990（c）</fontstyle></spanclass></p><p><spanclass><fontstyle>SONYT17GP輕身之選  &#13;<br> 全機做得非常輕巧，最薄只有25mm，而重量即使計埋內置嘅DVD+/-RW，亦只係1.38kg。&#13;<br> 處理器：P-M733（1.1GHz）&#13;<br> 記憶體：512MB&#13;<br> 硬碟：40GB&#13;<br> $16,980（b）</fontstyle></spanclass></p><p><spanclass><fontstyle>SONYA29GP功能實用  &#13;<br> 內置DVD+/-RW燒碟機，可支援DVD+R雙層燒錄，一次過可燒錄到8.5GB容量資料。&#13;<br> 處理器：P-M725（1.6GHz）&#13;<br> 記憶體：512MB&#13;<br> 硬碟：60GB&#13;<br> $15,980（b）</fontstyle></spanclass></p><p><spanclass><fontstyle>三星M40打機最啱  &#13;<br> M40使用銀白機身，外形不俗，但全機重量只有2.99kg，還使用GFFXGo5200顯示，打機最啱！&#13;<br> 處理器：P-M735（1.7GHz）&#13;<br> 記憶體：256MBDDR333&#13;<br> 硬碟：80GB&#13;<br> $18,880（a）</fontstyle></spanclass></p><p>（a）SAMSUNGHK（28626008）&#13;<br> （b）SONYHK（23452966）&#13;<br> （c）NECHK（23690335）	</p></body></html>