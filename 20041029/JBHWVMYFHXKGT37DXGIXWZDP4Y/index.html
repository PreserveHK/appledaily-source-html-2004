<html><header><meta charset="utf-8"><title>住家菜：<br>烏冬扮腦漿怪嬰沙律恐怖但好食</title></header><body><h1>住家菜：<br>烏冬扮腦漿怪嬰沙律恐怖但好食</h1><p><b>萬聖節Party美食二之二</b>&#13;<br>萬聖節逼到埋身，要在萬聖派對上餵飽一眾嘩鬼，兼且反「嚇」為主，就一定要留意以下酒店總廚挖空心思想的三款驚嚇小食：有恐怖過蛇妖、腦漿大爆的魔鬼怪嬰沙律；棺材橫陳亂葬崗的焗蠔墳及噴血斷指的地獄魔鬼魚！驚嚇度不用講──都不過言過其實，最緊要好食好玩又易整，食完得啖笑，平平安安過萬聖！&#13;<br>&#13;<br>記者：李湘虹攝影：伍慶泉&#13;<br>示範：鍾志強助理行政總廚（馬哥孛羅香港酒店醉翁軒）&#13;<br>地址：尖沙嘴廣東道三號海港城（21130088）</p><p>鬼節狂歡，不單單給個藉口自己蒲一蒲、鬆一鬆，人家一路挑戰你的驚嚇尺度，你更可以考驗一下自己幽默感。所以說喜歡萬聖的人，一定好玩得兼腦筋轉數高，就好像今日示範的鍾師傅。因為在拍照期間，他由「拿拿林」師傅慣手勢，好快已學識定格停手、就鏡頭、擺甫士，甚至我未開口已知我問甚麼！&#13;<br> &#13;<br> <spanclass><fontstyle>裝飾物營造恐怖  &#13;<br> 如此醒扒的鍾師傅，做萬聖小吃應該無難度啦！「其實香港近這幾年才興Halloween，我們做食的最緊要識『搞鬼』──即搞氣氛，好像前線侍應扮殭屍；但食物材料就不能做得太核突，人家見到都倒胃，以不食得豈不是浪費？所以我們會從食物裝飾入手，好像把沙律放入BB頭內，效果突出但又不影響食味。」聽鍾師說話有紋有路，原來他還不停受訓Upgrade自己，剛考到德國工商會來港辦的CertifiedChef資格，正向MasterChef目標進發。</fontstyle></spanclass></p><p><spanclass><fontstyle>魔鬼怪嬰沙律&#13;<br> 自製價：$20  &#13;<br> <b> 用咩料</b> &#13;<br> 烏冬	1個&#13;<br> 紅菜頭	半個&#13;<br> 黃蘿蔔絲	100克&#13;<br> 沙律菜	60克&#13;<br> 中華沙律	150克&#13;<br> 車厘茄	6粒&#13;<br> 生菜	少許&#13;<br> BB頭	1個&#13;<br> &#13;<br> <b> 好易做</b> </fontstyle></spanclass></p><p><br> &#13;<br> <b> 小貼士：</b> &#13;<br> 1.烏冬須趁熱撈紅菜頭茸才易上色。&#13;<br> 2.想更恐怖，可以將紅菜頭茸加上BB臉上扮滴血。</p></body></html>