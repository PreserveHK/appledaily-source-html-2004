<html><header><meta charset="utf-8"><title>精明消費：<br>小道具幫手扮鬼話咁易</title></header><body><h1>精明消費：<br>小道具幫手扮鬼話咁易</h1><p>後日就係萬眾期待嘅Halloween，相信所有面具、扮嘢裝束都已經俾人掃得七七八八。打算同班Friend出去玩但又未買面具的話，唔緊要，重有今明兩日可以作最後衝刺！買唔到面具的話，不如買其他古靈精怪嘅裝扮小道具，好似假牙、血淋淋爛肉，再唔係買盒油彩返去自己炮製鬼面同鬼衫，大人細路一樣啱玩，睇完以下介紹好即刻動身喇！&#13;<br>記者：黃婉冰&#13;<br>攝影：黃子偉、楊錦文、林栢鈞&#13;<br>Models：Nokia、Joanna（StarAsia）</p><p><spanclass><fontstyle>扮嘢道具盞鬼血腥任你揀  &#13;<br> 搶購唔到面具，唔使騰住，唔戴面具重有其他扮嘢小道具，好似魔鬼角、怪獸耳、巫婆鼻、殭屍牙，全部都生鬼惹笑。想玩得激啲，重有荷李活都用嘅人造皮血淋淋假傷口，款式罕有又夠逼真。</fontstyle></spanclass></p><p><br> &#13;<br> <spanclass><fontstyle>畫面顏料大人細路都啱用  &#13;<br> 唔戴面具，何不索性自己郁手幫自己畫個鬼樣？要畫得似模似樣，咁就要搜羅各式各樣嘅畫面油彩。以下介紹除有扮「科學怪人」、「白面無常」專用嘅淨色油彩外，重有螢光唇膏、短暫性染髮顏料，連小朋友畫大花面用嘅水彩同蠟筆都有，大人細路「扮一番」又點少得？</fontstyle></spanclass></p><p><br> &#13;<br> <spanclass><fontstyle>畫衫彩筆自製HalloweenTee  &#13;<br> 想由頭扮到落腳，咁就唔爭在自製埋件鬼衣喇！市面亦有好多專為畫衫而設嘅顏料，一般分為蠟筆、水彩同顏料。顏料之中又以立體效果同會發出陣陣生果香味嘅最為特別，不妨買盒畀小朋友畫件獨一無二嘅萬聖節扮嘢衫！</fontstyle></spanclass></p><p><br> &#13;<br> <b> 店舖資料</b> &#13;<br> （a）生意滔　旺角洗衣街127號C地舖（水務署對面）　34223101&#13;<br> （b）金輝玩具　旺角弼街73號地下　23903337&#13;<br> （c）JCSHOP　銅鑼灣時代廣場8樓833號舖　31022783&#13;<br> （d）LCX　尖沙嘴海港城3樓　31023668&#13;<br> （e）玩具反斗城　銅鑼灣皇室堡3字樓　29916222&#13;<br> （f）吉之島　鰂魚涌康山道2號康怡廣場南　28846888&#13;<br> （g）大眾書局　紅磡黃埔花園11期聚寶坊地庫B1b號舖　27739954</p></body></html>