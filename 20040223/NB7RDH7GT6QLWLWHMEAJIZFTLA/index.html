<html><header><meta charset="utf-8"><title>慈母病逝孝女含淚殮葬</title></header><body><h1>慈母病逝孝女含淚殮葬</h1><p>半生捱盡苦頭的李婆婆，日前因急性心臟梗塞猝逝，終年八十八歲。多年來侍母至孝的阿瑜，一朝痛失慈母，悲痛欲絕，還為殮葬費憂心忡忡。蘋果日報慈善基金有見及此，即時於「殮葬專戶」撥款援助阿瑜辦理亡母後事，讓李婆婆早日入土為安。</p><p>記者日前陪同阿瑜，返回她同父異母的兄長家中，執拾李婆婆的遺物。「我媽媽生前就係住喺呢間房仔，不過，佢同哥哥、阿嫂相處唔嚟，早幾個月已經搬咗去老人院，唉！總之佢一生人就未享過福啦。」一臉憔悴的阿瑜談及亡母往事時悲從中來，連聲歎道。<br> &#13;<br> <spanclass>患初期老年癡呆 &#13;<br> 李婆婆一生刻苦節儉、歷盡艱辛，她年輕時在地盤當雜工，其後轉到巴士公司任職清潔工人，直至六十多歲才退休。李婆婆的丈夫於二十多年前逝世，她膝下雖有三名子女，惟長子並非她所出，身在內地的次女又於早年患病離世，多年來只有幼女阿瑜經常陪伴左右，兩母女感情深厚。&#13;<br> 「我媽媽好錫我，就算得一碗飯，佢都會留大半碗畀我，我對佢亦係咁，所以佢今次突然間離開我，我真係好傷心，好難接受。」&#13;<br> 體弱多病的李婆婆本身患有血壓高及初期老年癡呆症，本月十六日突然在老人院感到暈眩不適，其後被送往醫院救治，留院一天便撒手塵寰，醫生證實她乃急性心臟梗塞致死。</spanclass></p><p><spanclass>「食唔安瞓唔落」 &#13;<br> 阿瑜慨歎：「十六號嗰朝我重有去老人院睇過媽媽，佢雖然有啲唔舒服，但睇嚟唔係咁嚴重，我真係冇諗過佢會有事，呢幾日我都六神無主，食唔安瞓唔落，𠵱家我只係想媽媽盡快入土為安。」&#13;<br> 奈何阿瑜要辦好母親的喪事亦非易事。四十三歲的她，七年前與丈夫離婚，獨力照顧三名子女，早年其長女已婚遷出，現她與就讀中四的次女及就讀中一的兒子靠綜援金生活。&#13;<br> 「老實講，我自己經濟都好困難，兩個細路讀中學，使費特別多，我哋每個月都要死慳死抵先過到日子，真係冇能力幫媽媽殮葬。」<br> &#13;<br> <spanclass>基金撥款八千元 &#13;<br> 李婆婆生前雖為綜援計劃受助人，可獲社會福利署發放殮葬津貼，最高上限為一萬零五百元，但有關款項需由家人先行墊支，再憑單據向社署申報，資助並不包括骨灰龕、靈位、墓碑的費用。&#13;<br> 「唔好話墊支一萬蚊咁大筆數，呢幾日頻頻撲撲搞媽媽嘅死亡證，手續費同車費都用唔少，𠵱家我連落一千幾百蚊訂畀殯儀館嘅錢都冇呀！」淚眼汪汪的阿瑜說。&#13;<br> 蘋果日報慈善基金有見阿瑜的苦況，即時從「殮葬專戶」中撥款八千元，讓她為亡母辦理身後事。&#13;<br> 捐款編號：C1290&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>