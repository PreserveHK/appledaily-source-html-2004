<html><header><meta charset="utf-8"><title>明星賽波鞋冇驚喜</title></header><body><h1>明星賽波鞋冇驚喜</h1><p>今年明星賽中，球星着嘅波鞋可以話冇乜驚喜，因為全部都事先張揚，兼且各大公司都唔再熱衷於出球員專用鞋，而以隊鞋（TeamShoes）為主，就等我為大家總結一下：<br> &#13;<br> <spanclass>Nike陣營 &#13;<br> 卡達的ShoxVC3用上藍白紅配色，非常特別，二月十四日LANikeTown和Nike.com只發售約五百對，當然搶購一空。我當晚一上到Nike.com就賣晒，激死我！&#13;<br> 除咗小奧尼爾着ShoxJumpOff，同卡里倫高着ShoxSupremacy之外，所有「一剔牌」球星皆穿上Huarache2K4，證明「一剔牌」的信心和決心；明星賽特別版當然冇晒，但我更期待Huarache2k4iD版（網上訂造，顏色任配，一眾新人賽球星穿上），不過又係美國限定，計埋稅同運費好貴！&#13;<br> 重有占士大帝的泥色AZG，我都忍唔住買咗對，點知被隊友取笑為「地盤佬打籃球」……<br> &#13;<br> <spanclass>佐敦牌陣營 &#13;<br> 有安東尼和傑特的AJXIX，和阿倫的AJXII，佐敦牌也醒目地拿了一小部份在NiketownLA發售，最後又係搶晒，三月咪又係周街都有……</spanclass></spanclass></p><p><spanclass>Adidas陣營 &#13;<br> T-mac着鴛鴦T-Mac3最搶鏡，其餘球星就着「三間牌」旗艦級的SuperstarUltra，傳聞中鄧肯的Dcool同KG的個人型號未出現！<br> &#13;<br> <spanclass>Reebok陣營 &#13;<br> 艾華遜着Answer7係指定動作，姚明着NBAEnigma，重有法蘭西斯嘅ATRReloadMid，其他球星就着ATRCoasttoCoast特別色；搶眼程度一般，但我仍然期待Reebok發圍的一日！<br> &#13;<br> <spanclass>And1陣營 &#13;<br> 只有BigBen着The2-Chi，重有馬貝利的starbury，重有域奇戴維斯的綠白The2-Chi最正！<br> &#13;<br> <spanclass>其他陣營： &#13;<br> 奧尼爾改着LAGEAR我諗大家冇乜興趣，溜馬嘅阿達斯最勁，着足5隻牌子，有Adidas，Nike，DADA，And1和佐敦牌，好想知佢會唔會分開左右腳簽波鞋合約！&#13;<br> &#13;<br> Hleung──波鞋網站<ahref http:>www.hk-kicks.com 頭目，最愛佐敦同柏賓，最怕寫字。&#13;<br> Email:<ahref>hleung@hk-kicks.com </ahref></ahref></spanclass></spanclass></spanclass></spanclass></p></body></html>