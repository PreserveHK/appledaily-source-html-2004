<html><header><meta charset="utf-8"><title>真功夫獲洛比桑賞識<br>拳霸打低妮歌上畫NO.1</title></header><body><h1>真功夫獲洛比桑賞識<br>拳霸打低妮歌上畫NO.1</h1><p>被喻為泰國李小龍的柏朗伊雲演出的電影《拳霸》，在港與妮歌潔曼演出的《亂世情天》同日開畫，《拳》片收七十三萬元，《亂》片收十四萬，票房贏足一條街，難怪法國名導演洛比桑亦斟他拍片。&#13;<br></p><p>標榜不用替身，全片以真功夫上陣的泰國動作演員柏朗伊雲（TonyJaa）被封為李小龍接班人，最近他主演的泰片《拳霸》在港上映，上周四首日開畫票房收七十三萬元排名第一，擊敗同日上映、由奧斯卡影后妮歌潔曼主演的《亂世情天》。<br> &#13;<br> <spanclass>累積收280萬 &#13;<br> 截至前日，《拳》片三日票房累積約二百八十萬元，而《亂》片開畫僅收十四萬元，與《拳》片成績有頗大距離。&#13;<br> 不少看過《拳》片的影圈人士和觀眾，對柏朗伊雲的身手讚賞不已。負責發行該片的安樂電影公司，據聞亦有意拉攏他與李連杰合演武打片。而曾執導《這個殺手不太冷》的法國導演洛比桑十分欣賞柏朗伊雲，正接洽他拍一部動作片。<br> &#13;<br> <spanclass>片約多度期難 &#13;<br> 另外，香港有部份導演亦打柏朗伊雲主意，想請他來港拍戲。不過柏朗伊雲現時在泰國是大紅人，片約不絕，下月他會在泰國演出新片《冬陰功》，要他來港拍片也不容易度期。&#13;<br> 安樂宣傳部發言人陳惠珠昨日接受電話訪問時說：「老闆（江志強）冇同我提過開戲嘅事，所以我都唔太清楚，不過《拳霸》喺香港成績咁好，公司真係好開心，唔怪得早前洛比桑喺多倫多影展睇完呢部戲，就想同TonyJaa傾合作嘅事，我相信以佢嘅身手，香港有片商睇中佢，一啲都唔奇。」</spanclass></spanclass></p></body></html>