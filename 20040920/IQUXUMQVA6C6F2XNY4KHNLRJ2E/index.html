<html><header><meta charset="utf-8"><title>星爺勢捧紅包租婆</title></header><body><h1>星爺勢捧紅包租婆</h1><p>周星馳自導自演的電影《功夫》將於聖誕檔期上映，由於該片甚獲投資的哥倫比亞電影公司重視，故此落足本宣傳。本月更開始增設《功夫》官方網頁（<ahref http:>www.kungfuhustle.com ），星爺的fans可在網上欣賞該片第二輪預告。<br> &#13;<br> <spanclass>出身自元家班 &#13;<br> 星爺一向捧新人眼光獨到，在《功》片中，除了力捧黃聖依外，另一位已四十多歲、飾演包租婆的元秋也很搶鏡。元秋與成龍、洪金寶、元彬和元華等均是于占元的徒弟，曾為不少電影客串做替身。星爺昨在電話中說：「當日為呢齣戲搵人試鏡時，元秋其實係陪人嚟試鏡，但我見佢坐埋一邊好特別，所以就叫佢不如試埋一份，後尾重用咗佢做女主角，真係冇諗到元秋咁鬼搶，做得咁突出，後來我先知佢出自元家班。」&#13;<br> 而元秋昨接受電話訪問時，坦承從未想過可以在星爺的電影中當女主角，她說：「我同師兄洪金寶已好多年冇見，嫁人後已退出呢行，如果唔係周星馳，我都冇機會再過戲癮。」</spanclass></ahref></p></body></html>