<html><header><meta charset="utf-8"><title>全民直選長毛新LOOK入立法會</title></header><body><h1>全民直選長毛新LOOK入立法會</h1><p>成功躋身立法會的街頭戰士「長毛」梁國雄，披肩的長髮以及哲古華拉Tee就是他的Icon。「長毛」亦曾表明會帶埋偶像嘅Tee進入立法會議事堂。當選即日，「長毛」繼續到特區政府總部示威，這次不再需要衝擊警察的防線，也沒有被強行抬走，反而「大門即時為君開」，只因「今時唔同往日」。身份變，形象自然會變。點變法？不如由全民公決幫「長毛」揀番個立法會新Look啦！&#13;<br>&#13;<br>記者：何善華　攝影：林栢鈞、陳智良&#13;<br>模特兒：Jack（RichStrategy）&#13;<br>服裝提供：先鋒軍用店（24514038）</p><p><br> &#13;<br> <spanclass><fontstyle>時裝設計師幫「長毛」形象大改變  &#13;<br> 喺新界東出選嘅「長毛」梁國雄，以六萬多票數成功當選為下屆立法會嘅尊貴議員，終於可以真真正正為人民服務。「長毛」給市民嘅形象一向都好街頭革命勇士Feel，加上佢要經常出入莊嚴嘅立法會，平時不修邊幅嘅爛笪笪裝束，往後嘅日子相信在儀表上亦需要重新包裝。我哋特別為「長毛」邀請了三位著名設計師為佢執番個靚樣，重新為「長毛」議員塑造新形象，實行可以入得議會又能出得街頭。</fontstyle></spanclass></p><p><spanclass><fontstyle>鄧達智（William）&#13;<br> 12票23.08%  &#13;<br> 設計概念：「長毛唔使剪頭髮，相反重可以留得長啲，用圍巾或者橡筋紮得整整齊齊就OK，所以我建議長毛可以戴上紅色主題的頭箍，再配上一粒黃星標誌，夠搶眼又醒目。衣着方面，同樣以紅色為主題的背心，充滿革命家色彩，上面寫上『特區你好』，寓意將來會與政府有更多接觸機會，下身依舊穿着二手的迷彩軍褲，總之殘舊得嚟又夠In啦！」</fontstyle></spanclass></p><p><br> &#13;<br> <spanclass><fontstyle>尹泰尉（PacinoWan）&#13;<br> 29票55.77%  &#13;<br> 設計概念：「我認為長毛嘅髮質如果要留長，偷薄就最好睇！頭上再戴多頂黑色軍帽，夠Cool。而全身裝束都以墨綠色的軍褲為主題，T恤可以着番長毛慣常的哲古華拉人頭衫，紅色代表鮮血和革命，切合長毛形象，外衣加多件Jacket畀佢，係因為驚長毛喺議事堂開會時畀冷氣涼親，而散會後又可以第一時間除低Jacket，方便佢繼續進行街頭活動。」</fontstyle></spanclass></p><p><br> &#13;<br> <spanclass><fontstyle>施熙瑜（Lucy）&#13;<br> 11票21.15%  &#13;<br> 設計概念：「我建議長毛將頭髮電鬈，塑造層次感，給人感覺要乾乾淨淨之餘又是豪邁不羈。上衣千萬不可着西裝，即使要着都只會建議佢揀選西式款的唐裝衫，我特意為長毛挑選花色恤衫，外衣再加多一件皮褸。但先決條件是長毛首先要進行收身行動，至少減20磅，身形就更加Fit啦！」</fontstyle></spanclass></p><p><br> &#13;<br> <b> 新界東街頭直擊「長毛」新形象由選民決定</b> &#13;<br> &#13;<br> <spanclass><fontstyle>PacinoWan支持者語錄  </fontstyle></spanclass></p><p><br> &#13;<br> <spanclass><fontstyle>William支持者語錄  </fontstyle></spanclass></p><p><br> &#13;<br> <spanclass><fontstyle>Lucy支持者語錄  </fontstyle></spanclass></p><p><br> &#13;<br> <spanclass><fontstyle>選票結果PacinoWan大勝  &#13;<br> 全民直選嘅結果最終塵埃落定，新界東52票中PacinoWan獨取29票，佔總投票率嘅55.77%，重勁過立法會選舉中取得14.14%，犀利！</fontstyle></spanclass></p><p><spanclass><fontstyle>哲古華拉成「長毛」偶像  &#13;<br> 被「長毛」視為偶像嘅哲古華拉，可視為二十世紀的革命英雄象徵。本生於阿根廷，在協助古巴強人卡斯特羅革命成功推翻政府後，成為古巴家傳戶曉的英雄。其後他放棄高位再次加入游擊隊，到玻利維亞繼續革命解放運動，卻於1967年被玻利維亞國家軍隊生擒，翌日進行處決，以39歲之齡結束人生。而其充滿革命色彩的一生，亦被不少品牌利用而成為「生招牌」，最近連法國著名品牌agnesb.也加入「哲古華拉熱潮」，推出一系列印有其嘜頭嘅Tee，價錢有貴有平，豐儉由人。</fontstyle></spanclass></p><p><spanclass><fontstyle>哲古華拉圖像Tee  &#13;<br> 一件白色T恤還可以有甚麼噱頭吸引消費者購買，當然係要食Timing啦！哲古華拉人頭像Tee背後嘅意義係有「長毛」爆冷勝出，反建制者走入建制議會等的象徵意義，最後加多個agnesb.的商標，盛惠$560。&#13;<br> 售價：$560（b）</fontstyle></spanclass></p><p><spanclass><fontstyle>「變性」哲古華拉背心  &#13;<br> 背心質料外層用上毛巾布設計，頗有新鮮感；而底層則以乾爽滑水質料透心涼，背心腳繡有「女長毛」哲古華拉的嘜頭，有淺藍及淺啡兩色選擇，男女尺碼相同。	售價：每件$180（a）</fontstyle></spanclass></p><p><spanclass><fontstyle>彩色潑墨圖像Tee  &#13;<br> Graffiti一出就成為潮流指標，如果你能噴得一手好塗鴉分分鐘可以衣食無憂，而哲古華拉一生充滿神秘而傳奇嘅色彩，他的嘜頭形象幾可獨立成為一種文化。T恤風格追求簡約，在純潔中增添一點點「紅藍黃」色彩。&#13;<br> 售價：$560（b）</fontstyle></spanclass></p><p><b> 後記</b> &#13;<br> 記者喺立法會進行採訪時，忽見「長毛」正喺對面馬路抽煙。職業本能第一時間飛奔過去同「長毛」閒聊幾句。眼見已貴為尊貴嘅候任立法會議員嘅「長毛」，依然故我地穿着哲古華拉Tee、短褲踢拖在中環出沒，認真有個人風格！記者亦向「長毛」請教其身上穿着的紅色底哲古華拉Tee是否「古巴製造」，「長毛」透露只不過係廟街貨色，但款式及質料絕對唔差，言下之意即係老翻與「來佬貨」有得Fight啦！果然夠薑。</p><p><b> 售賣點</b> &#13;<br> （a）PitHouse（23950069）&#13;<br> 地址：彌敦道760號太子聯合廣場1樓&#13;<br> &#13;<br> （b）agnesb.（27368222）&#13;<br> 地址：尖沙嘴廣東道8號太陽廣場G03號舖</p></body></html>