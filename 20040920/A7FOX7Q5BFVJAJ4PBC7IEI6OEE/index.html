<html><header><meta charset="utf-8"><title>X-Game大熱BMX街牌飛埋嚟！</title></header><body><h1>X-Game大熱BMX街牌飛埋嚟！</h1><p>雖然香港的X-Game運動仍不及歐美國家普及，但經已比幾年前有點成績，早幾年大熱的滑板及單線滾軸溜冰，更不止是一項運動咁簡單，還直接影響了整個潮流界，不少板牌更成為街牌中的一哥，如Supreme就係一個好例子。但滑板於香港人心目中只係一項潮流玩意，熱情早就冷卻。取而代之有BMX單車，BMX有幾潮？不少紅星如超儀、阿Paul等人都有玩，前LMF結他手Jimmy由細玩到大，近日更開設香港首間BMX的專門店，引入不少外國BMX品牌，除單車外當然更有衫。可見其熱力逼人，BMX呢三個字，唔識玩都要識着！&#13;<br>記者：李崗華&#13;<br>攝影：伍慶泉</p><p><spanclass><fontstyle>Jimmy推介BMX3街牌  &#13;<br> 其實於外國BMX文化同滑板可謂完全一樣，大家一樣有比賽、有街牌，以及當中的運動明星。衣着方面，潮流亦與滑板差不多，一樣是以Tee加牛仔褲或短褲為主，於歐美就與板牌一樣大受歡迎。要認識BMX可以從街牌開始着手，Jimmy推介以下幾個來自美國的BMX街牌，風格都係以美式Graphic為主，所以就算唔係BMXRider，一般人亦可當街牌着出街。</fontstyle></spanclass></p><p><spanclass><fontstyle>香港首個X-Game聯盟  &#13;<br> <spanclass><fontstyle>X-FEDERATION  &#13;<br> BMX、滑板等X-Game運動於香港經已不再是一種小眾的運動，一班志同道合的X-Game友創立了香港首個X-Game會名為X-FEDERATION，目的是推動香港的X-Game文化，Jimmy亦係搞手之一，代表的X-Game運動當係BMX，這個聯會絕對唔係得口講，頭炮就有於本月24號，舉行香港首個X-GameParty，接下來更會大搞各類型X-Game的比賽，實行要將香港的X-Game文化推動至與外國看齊。&#13;<br> Jimmy：「其實搞呢個會，係因為現在於香港玩X-Game運動的人實在太多，加上一般市民對玩X-Game的人睇法尚停留於不良少年的階段，所以我哋一班X-Game的愛好者決定要改變市民的睇法，再去推動更多人玩及接受X-Game這種運動。」</fontstyle></spanclass></fontstyle></spanclass></p><p><br> &#13;<br> <spanclass><fontstyle>精選BMX街牌（各$220）  </fontstyle></spanclass></p><p><br> &#13;<br> 售賣點：X-Dream（31881254）&#13;<br> 旺角砵蘭街97號地下</p></body></html>