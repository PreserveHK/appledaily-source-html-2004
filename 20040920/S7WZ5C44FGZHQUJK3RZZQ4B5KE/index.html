<html><header><meta charset="utf-8"><title>PANTECH百萬像素手機用指模打電話</title></header><body><h1>PANTECH百萬像素手機用指模打電話</h1><p>百萬像素手機於歐、日橫行之後，今期就輪到韓國廠商發威，繼Innotsream嘅INNO50之後，另一韓國大廠PANTECH亦推出旗下首部百萬像素手機GI100。勁玩影靚相不特止，更特別加入指模掃描器，睇電話簿、通話紀錄，甚至睇相都要靠隻手指掃一掃先，以後手機資料就可以密密實實冇人知！&#13;<br>記者、攝影：劉耀祥</p><p>查實掃指模手機最早喺03年3月於日本出現，之但係一直都只係於日本國內發售。而PANTECH今次推出GI100，可算是GSM制式中首部具有此功能嘅手機，亦令香港GSM用家有機會用指模打電話！</p><p><br> &#13;<br> <spanclass><fontstyle>130萬像素鏡頭配靚芒  &#13;<br> GI100不單止玩指模，更加係PANTECH首部百萬像素手機，採用130萬像素CMOS鏡頭，顯示器則採用雙26萬色彩芒，影相十分清楚光猛，不過影相時顏色就略為淡色，相信乃鏡頭質素所限。玩意上則有10款相框、15張連拍及短片拍攝，而所拍短片更可作來電短片，唔使下下都睇相咁悶。不過GI100冇藍芽、冇紅外線，要將機內相片傳送，就只可以靠傳輸線及MMS，較為不便。靚芒靚鏡之外，亦唔少得靚聲，GI100支援64和弦，內置鈴聲達35首，數量都算多。</fontstyle></spanclass></p><p><br> &#13;<br> <spanclass><fontstyle>手指一掃即講  &#13;<br> GI100掃描器位於鍵盤中間位置，使用時都算方便。而加入指模掃描器的GI100，最基本就係作為解鎖功能，KeyLock咗嘅時候，掃吓手指就解Lock，夠晒方便。不過最夠特色就係可以將10隻手指指模設定唔同通話對象，作用就類似聲控功能，之但係就變咗用指模操作。只要將指模預先輸入機內，再輸入親戚朋友電話，就可以變成「隱藏號碼」，若非用指模，就絕不可撥出，高度保安！實際使用上，掃描器準確高相當高，設定唔算複雜，無論解Lock定打電話，掃一下就已經認到，毋須掃多幾次。&#13;<br> 掃描器除咗可以打電話之外，就連機內四個遊戲亦都度身訂做，全部以指模掃描器操作，其中以「個人配對」最有新意，只要兩個人各自將手指掃一掃，就會知道有幾夾，最啱情侶玩。</fontstyle></spanclass></p><p><br> &#13;<br> <spanclass><fontstyle>Profile  &#13;<br> 制式：GSM900/1800雙頻&#13;<br> 顯示器：外：26萬色/1.2寸/128x160像素&#13;<br> 內：26萬色/1.8寸/128x160像素&#13;<br> 鏡頭：130萬像素/10倍數碼變焦&#13;<br> 功能：GPRS、64和弦、Java、錄音、Midi鈴聲&#13;<br> 備用時間：200小時&#13;<br> 通話時間：180分鐘&#13;<br> 體積：82×40×22.5mm&#13;<br> 重量：82.5g&#13;<br> 查詢：26377113(MobileConcept)&#13;<br> $3,780</fontstyle></spanclass></p></body></html>