<html><header><meta charset="utf-8"><title>OLYMPUS六色鯊魚王&#13;<br></title></header><body><h1>OLYMPUS六色鯊魚王&#13;<br></h1><p>OLYMPUS玩款為主嘅μDIGITAL系列，一向以JIS四級防水為賣點，喺大量新DC中排眾而出。廠方見反應好，決定添食斬多幾両，重順應大勢推出更為迷你嘅新系列，並命名為μ-MiniDIGITAL。新系列喺賣相方面更有創意，除咗體積縮細外，機身重設計到成個鯊魚頭咁，打開鏡頭蓋重十足十隻鯊魚眼，加埋具有JIS國際標準嘅四級防水規格，呢部μ-MiniDIGITAL叫做鯊魚王可謂當之無愧。最潮係十月中將一口氣推出六款機身顏色，除最大路嘅銀同黑外，重有好多鮮豔顏色，潮人相當之啱。&#13;<br> 雖然機身縮細咗，不過規格跟原有嘅μ-30差不多，同樣具有400萬像素CCD，相片解像度最高可達2,272×1,704，列印8R尺寸大相質素都不俗。而OLYMPUS最得意嘅TruPicTURBO技術，亦會引入μ-MiniDIGITAL，令相機處理速度及相片成像有更佳效果。&#13;<br> 記者：徐影龍&#13;<br> &#13;<br> 相關網址：<ahref http:>olympus-imaging.jp/lineup/digicamera/mjuminid/ </ahref></p></body></html>