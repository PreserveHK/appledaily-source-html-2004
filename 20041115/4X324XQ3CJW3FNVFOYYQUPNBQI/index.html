<html><header><meta charset="utf-8"><title>「我哋兩個大大隻隻唔驚佢」<br>漁民夫婦勇退孱仔賊</title></header><body><h1>「我哋兩個大大隻隻唔驚佢」<br>漁民夫婦勇退孱仔賊</h1><p>【本報訊】香港仔避風塘昨出現海賊，一名賊人登上一艘漁船從廚房取出菜刀，推醒熟睡中船主夫婦及威嚇聲稱打劫，夫婦見賊人身材瘦弱，反抗奪刀及將對方制服。賊人求饒趁事主夫婦鬆懈時，跳回由一名同黨接應的駁艇逃去，女事主抗賊輕傷送院。　記者：黃曄寧</p><p>奮勇抗賊拖網漁船船主夫婦姓張（四十三歲）及姓黃（四十二歲），兩人均為漁民世家身材健碩，與家人同住香港仔鴨脷洲西邨利滿樓一單位，但由於方便出海及看管漁船，兩人經常在船上留宿。前日早上，漁船出海後返抵香港仔避風塘停泊，出售魚穫後計劃昨早上再次出海捕魚。&#13;<br> 昨凌晨四時許，事主夫婦在船上「軚房」內睡覺時，兩名賊人乘坐一艘租用駁艇泊近漁船，其中一人登船在廚房取出菜刀後，推醒熟睡中男女事主聲稱打劫。<br> &#13;<br> <spanclass>用被笠頭奪回菜刀 &#13;<br> 女事主講述抗賊情況時全無懼色：「我哋見佢個樣似『道友』身材瘦削，我哋兩個大大隻隻唔驚佢，立即用張被笠住個賊，跟住我用個樽係咁扑佢同搶埋把刀！」女事主續稱：「個賊求情話：『我冇嘢做先做賊啫，你哋放過我啦！』我老公即時駁佢：『我哋都好慘㗎！我哋都冇錢，我哋都要捱㗎！」點知個賊見我哋心軟鬆手，突然反抗走咗出船艙外逃走。」女事主見賊人跳回駁艇與同黨逃去無蹤，立即報警求助。<br> &#13;<br> <spanclass>艇家誤會追債不遂 &#13;<br> 水警輪趕至將手部受傷女船主送上岸，再轉送醫院敷藥，警方其後尋獲涉案駁艇艇主，他承認事發時接載兩名男子往出事漁船，其中一人上船後船上傳來爭執聲響，未幾對方跳回船聲稱與人發生爭執，他見船主持菜刀追出及一名婦人破口大駡，還以為租船人客上船追債，立即開船將兩人送回岸上，警方相信他與案無關。</spanclass></spanclass></p></body></html>