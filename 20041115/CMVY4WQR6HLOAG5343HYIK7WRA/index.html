<html><header><meta charset="utf-8"><title>獨家試玩<br>SHARPLinuxPDA豪裝4GB硬碟</title></header><body><h1>獨家試玩<br>SHARPLinuxPDA豪裝4GB硬碟</h1><p>香港用家熟悉嘅PDA，多數都係Palm或者PocketPC。查實日本SHARP一直都有推出以Linux為作業系統嘅「ZAURUS」系列PDA，近年更衝出日本本土，推出英文版本。日前日本方面亦推出最新ZAURUS機種SL-C3000，內置4GB硬碟已經所向披靡，更有港人熟悉嘅CGSilicon芒，真係又靚又大食！&#13;<br>記者、攝影：劉耀祥&#13;<br>ImageGirl：Echo</p><p>行Linux作業系統嘅PDA喺香港算係幾冷門，翻一翻本歷史書，其實幾年前香港SHARP都有引入過ZAURUS，不過真係只此一次，之後就已經潛晒水。其實ZAURUS喺日本絕對唔講得笑，曾經係日本最好賣嘅PDA，可惜只有日文版，引致從未「部」出過閨門。不過隨住近年推出英文版，知名度已經大大提升，香港亦一樣有Fans，自行從日本買入呢部最新ZAURUSSL-C3000，今日亦有幸作出獨家試玩，睇吓呢部喺日本勁Hit嘅PDA同你同我用開嘅有乜唔同！</p><p><br> &#13;<br> <spanclass><fontstyle>4GB硬碟放700首歌  &#13;<br> 最早期嘅ZAURUS外形都係玩直度機身，加個伸縮式鍵盤（講緊嘅係3年幾前嘅事，已經有伸縮式機身加內置鍵盤！）而近呢兩代C860及C760都已經用上橫度機身，配上扭擰芒，成部縮水版嘅TabletPC。今次C3000更加入SD插槽，配上一向都有嘅CF插槽，方便日本用家插PHS制式嘅CFWiFi卡之餘，用埋SD讀資料，不過就搞到機身厚度達25mm。當然變厚嘅原因除SD槽之外，重有其新加入嘅內置4GB硬碟，直頭同部iPodMini一樣，足夠你擺700首MP3，或者放套戲入去都冇問題！</fontstyle></spanclass></p><p><spanclass><fontstyle>640×480像素CGSilicon  &#13;<br> SHARP嘅招牌貨CGSilicon芒，最令港人熟悉嘅當然係GX32手機，只係320×240像素已經靚到飛起。今次SL-C3000同樣用上更大嘅CGSilicon，解像度達640×480像素，細微位依舊出色，睇片好似睇緊手提DVD機，光暗位十分清晰，而且處理器速度達416MHz，所以速度亦相當流暢。而機內程式亦夠晒多，操作與Windows桌面電腦差唔多，對應一般PIM程式之餘，Excel、Word及PowerPoint亦一樣難唔倒SL-C3000，其他如瀏覽器、電子書亦一樣冇問題。而筆者最欣賞就係英日字典，打個英文字就會顯示日文寫法，去日本旅行就最幫到手。</fontstyle></spanclass></p><p>產品網址：<ahref http:>ezaurus.com/lineup/sl/index.html#slc760/750 </ahref></p></body></html>