<html><header><meta charset="utf-8"><title>患地中海貧血症　張家輝怕遺傳後代唔敢生</title></header><body><h1>患地中海貧血症　張家輝怕遺傳後代唔敢生</h1><p>張家輝昨日在尖沙嘴出席新劇《天涯俠醫》的首映會，他自言與關詠荷婚後不設防，希望早日生BB，但兩夫婦早前進行身體檢查，驗血報告指張家輝患有先天性地中海貧血症，令他憂心忡忡，怕遺傳後代。</p><p>張家輝、郭羨妮、盧巧音及林峯等，昨日一同在尖沙嘴日航酒店出席台慶新劇《天涯俠醫》的首映會，一向十分喜歡小朋友的張家輝，與拍拖十多年的女友關詠荷結婚後，積極計劃生育大計，更自言夜夜不設防，希望早日生BB。<br> &#13;<br> <spanclass>無懼網上非法下載 &#13;<br> 張家輝與關詠荷日前特別進行身體檢查，卻發現自己原來患上先天性地中海貧血症，他昨日接受訪問時說：「我哋兩公婆都係拍電視，已經捱壞身子，𠵱家開始要調理番，不過我之前去身體檢查，報告話我有地中海貧血症，知道咗真係有啲擔心，如果將來小朋友都有地中海貧血，就需要經常輸血。𠵱家要睇我老婆個報告點，如果淨係我一個人有，問題都唔係好大，最多係容易暈，但係我都唔易暈，至少冇林峯咁易。」&#13;<br> 另一方面，今晚首播的《天涯俠醫》首數集日前已經可以在網上非法下載，但該劇演員異口同聲表示不怕收視受影響，不過有份客串的盧巧音反應頗激動，她說：「好過份，做人要憑良心，要尊重娛樂圈，我哋係做娛樂畀大家，但係唔係免費畀娛樂大家。」郭羨妮則認同張家輝的建議，指香港與海外應同步推出，而唐寧透露早在拍攝劇集《戀愛自由式》時已得悉可以在網上非法下載，她說：「其實都唔差得嗰一兩日，想睇又冇時間咪錄低佢囉，𠵱家有好多DVD錄影機。」<br> &#13;<br> <spanclass>林峯着絲襪要打底 &#13;<br> 此外，林峯在台慶當晚會夥拍廖碧兒穿上貼身絲襪褲表演「網中舞」，早前廖碧兒直指林峯着絲襪褲會非常搶鏡，對此他說：「男仔一定激突，我會着多幾條褲打底，我就唔會着T-back，因為動作大驚移位。」&#13;<br> 採訪：楊潔雯&#13;<br> 攝影：葉君海</spanclass></spanclass></p></body></html>