<html><header><meta charset="utf-8"><title>　　劉健儀舌戰李永達 - 李八方</title></header><body><h1>　　劉健儀舌戰李永達 - 李八方</h1><p>立法會班議員又因為申報利益問題吵鬧，重話要向美國總統喬治布殊申報㖭！噚日交通事務委員會討論最近接二連三嘅兩鐵意外，民主黨嘅李永達動議譴責兩鐵同政府，但係航運交通界劉健儀（圖）即時代表自由黨反對。&#13;<br> 達仔質疑劉健儀，話地鐵係劉健儀嘅選民，佢發言前應該申報呢一點。聽到達仔咁講，劉健儀好唔忿氣，反駁達仔「呢啲嘢全世界都知」，使乜係又申請唔係又申報。周梁亦都加入戰圈，反問達仔「咁你使唔使申報你代表市民吖？」咁樣俾人圍攻，達仔惟有咁樣解圍，反問劉健儀：「你話全世界都知，咁布殊知唔知吖？」劉健儀當堂口啞。&#13;<br> 你一言、我一語，一人一句咁講吓鬧吓嘅辯論，先至舉手投票。終於，保皇黨護航，動議始終不獲通過，達仔終於敗喺兩個女人手上。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>