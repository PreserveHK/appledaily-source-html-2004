<html><header><meta charset="utf-8"><title>　　李麗娟同周一嶽啱key - 李八方</title></header><body><h1>　　李麗娟同周一嶽啱key - 李八方</h1><p>上星期新衞福局局長周一嶽喺電台節目中講到貧窮人士，話唔只剩係要令佢哋食得飽，重要畀歡樂佢哋，又話以後會多啲探啲窮苦人家嘅細佬。&#13;<br> 周局長呢段肺腑之言唔只感動咗啲聽眾，重驅使眾人媽打李麗娟攞起個電話，問佢有冇興趣參加前晚喺禮賓府舉行嘅一個慈善音樂會？當中有十幾位住喺板間房嘅小朋友會出席。&#13;<br> 周局長一聽到，就好熱情咁叫媽打介紹佢識班小朋友，重去咗呢個為患地中海貧血症兒童籌款嘅晚會。李麗娟好開心咁話，以前都有叫楊永強去，但係總唔成功，今次換咗周一嶽即刻掂。&#13;<br> （圖）李麗娟（後排右二）成功請得周一嶽（後排右三）去同住板間房兒童一齊聽音樂會。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>