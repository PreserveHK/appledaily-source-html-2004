<html><header><meta charset="utf-8"><title>　　湯家驊被民主派圍攻 - 李八方</title></header><body><h1>　　湯家驊被民主派圍攻 - 李八方</h1><p>泛民主派喺噚日嘅立法會會議辯論民主黨由李華明提出、有關要求政府訂立公平競爭法案嘅動議時，認真身體力行民主真諦，立場各不相同。&#13;<br> 45條關注組成員湯家驊話唔想「三大皆空」，所以提修訂刪去立法嘅要求，而街工梁耀忠則走另一極端，修訂要求盡快立法。&#13;<br> 湯家驊初試牛刀，佢嘅修訂獲保皇黨支持，又有戰友吳靄儀同余若薇力挺，吳話佢雖然選舉時承諾過要爭取立公平競爭法，但今次並非轉軚。&#13;<br> 不過民主派批評湯家驊都不留情面，譚香文指佢嘅修訂冇要求立法，長毛則批評李嘉誠旗下嘅百佳有壟斷，港燈又逆市加完又加，反映有錢人大晒，最後連嫻姐都加入戰圈，話湯狀起點太低唔支持，李柱銘以及石禮謙都向湯狀致敬，肯定湯狀嘅修訂有問題。&#13;<br> 民主派喺噚日辯論中互片，鄭大班話日後喺每周飯盒會上會溝通多啲。佢笑班大狀屬小資產階級，民生立場上會同佢呢啲基層民主派一定有唔同。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>