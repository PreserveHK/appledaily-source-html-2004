<html><header><meta charset="utf-8"><title>　　鄧永鏘自爆兩夜情 - 李八方</title></header><body><h1>　　鄧永鏘自爆兩夜情 - 李八方</h1><p>鄧永鏘噚日聯同多個南美洲國家好似巴西、阿根廷及委內瑞拉等駐港領事，出席喺中環舉行嘅「拉丁美洲滙萃香江」活動記者會。&#13;<br> 問鄧永鏘有冇擁有過拉丁情人？佢話：「我二十五歲時同個智利女人一齊過兩日，佢真係熱過熨斗，全身都熱辣辣，俾佢電到燶晒，白恤衫都變啡恤衫。」問佢係咪onenightstand？佢話：「我最唔尊重onenightstand嘅，係twonightsstand至啱，好事成雙嘛。」&#13;<br> 至於楊紫瓊與法拉利高層男友訂婚一事，鄧永鏘就話：「我諗今次係真嘅，對方係法國人，最鍾意耍花槍，電話傳情，懶有文化咁，應該都係靠SMS擦出火花嘅，SMS呢招發明，令全世界嘅愛情更加氾濫，更令現代男人多咗偷情嘅機會。」&#13;<br> （圖）鄧永鏘話佢以前個拉丁情人熱過熨斗。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>