<html><header><meta charset="utf-8"><title>數碼影音：<br>PENTAX*istDS<br>纖體單鏡機女士拎得起</title></header><body><h1>數碼影音：<br>PENTAX*istDS<br>纖體單鏡機女士拎得起</h1><p>近期PENTAX新機排山倒海而至，分別以輕、薄兩路出擊，薄機就有新意十足嘅扭擰OptioX。輕嘅除咗卡片機OptioSV之外，最搶眼嘅就係本已號稱全球最輕最細嘅單鏡反光機*istD，再收身變成*istDS出場，機身更細之餘，重量只有505g，就算女仔拎住影三、五、七個鐘，都絕對唔係問題！&#13;<br>&#13;<br>記者、攝影：劉耀祥　ImageGirl：Samantha</p><p>單鏡反光機唔一定係大大部，大大部亦都可以唔係單鏡反光機。PENTAX新作*istDS就向單鏡反光機重量及體積極限挑戰，單從型號上睇，比舊作多出個「S」，雖然未知係咪代表「Slim」，不過拎上手就肯定覺得佢真係Slim咗！&#13;<br> &#13;<br> <spanclass><fontstyle>*istDS  &#13;<br> 感光元件：631萬像素CCD&#13;<br> 顯示器：2吋（21萬像素）&#13;<br> 記憶儲存：SD/MMC卡&#13;<br> ISO：200-3,200&#13;<br> 相片格式：RAW/JPEG&#13;<br> 快門速度：1/4,000-30秒&#13;<br> 電池：4粒2A電池&#13;<br> 體積：125×92.5×66mm&#13;<br> 重量：505g&#13;<br> 查詢：29262987（PENTAX）</fontstyle></spanclass></p><p><spanclass><fontstyle>慳位改用SD記憶卡  &#13;<br> 初見*istDS，感覺比*istD更為緊湊，手柄位明顯更深更長，就算係大手用家都可以搵到嗰份穩重嘅感覺，唔會好似拎住個玩具相機咁。雖然機身布局大致上與*istD一樣，不過睇真啲就會發現按鈕少咗好多，鏡頭旁就只有鏡頭退出掣及對焦模式掣。機背按鈕布局亦有輕微改變，原先手柄及機背位嘅轉輪，𠵱家只係剩番機背轉輪，雖然方便度略減，不過影響都唔算大。但係數最搶眼嘅改動，就係顯示器升級用上2吋大芒（21萬像素），睇相真係舒服好多。另外重有樣最主要嘅就係由CF插槽改做SD/MMC插槽，升級用家就要買過張記憶卡喇！</fontstyle></spanclass></p><p><spanclass><fontstyle>加入六種場景模式  &#13;<br> 雖然*istDS機身Slim咗，CCD像素亦維持喺610萬有效像素，單鏡反光機有嘅光圈先決、快門先決、全手動，甚至B快門模式都一應俱全。而照片格式亦由*istD嘅TIFF、RAW及JPEG，變成只有RAW及JPEG。不過有失亦有得，纖體後嘅*istDS連帶功能亦兼顧初級玩家，全自動模式之外更加入六種場景模式，方便初級玩家一嘗單鏡機嘅樂趣。而*istDS亦設有16區域測光及11點對焦，測光就相當準確，內置閃光燈亦火力十足，指數達15.6，黑暗環境時對焦時會以頻閃作為輔助對焦燈，暗黑位對焦亦十分準確，對焦速度則不過不失。</fontstyle></spanclass></p><p><spanclass><fontstyle>單鏡機有得揀  &#13;<br> 想玩單鏡反光機，唔使一定要腰纏萬貫先得，平平哋嘅，隨時唔使一萬蚊都已經可以做「單鏡人」，一嘗單鏡機嘅樂趣。</fontstyle></spanclass></p><p><b> CanonEOS20D一秒五張</b> &#13;<br> Canon單鏡機一向都係CMOS的忠實Fans，新登場嘅20D亦都係，每秒5張連拍，冇張大容量記憶卡壓陣，分分鐘都頂唔住。&#13;<br> &#13;<br> 規格：820萬像素、ISO100-1,600、1.8吋LCD、專用鋰電池、1/8,000-30秒快門&#13;<br> 淨機身$12,980（a）</p><p><b> CanonEOS300D平價入門</b> &#13;<br> 以不足7,000蚊價錢殺入單鏡反光數碼機市場，絕對極有吸引力。630萬像素CCD，對業餘影友而言，已經足夠有餘。&#13;<br> &#13;<br> 規格：630萬像素、ISO100-1,600、1.8吋LCD、專用鋰電池、1/4,000-30秒快門&#13;<br> 淨機身$6,980（a）</p><p><b> NikonD700.2秒開機</b> &#13;<br> CanonEOS300D的勁敵，D70同樣以平價為賣點，以610萬像素CCD為感光元件，開機速度只需0.2秒，認真快人一步。&#13;<br> &#13;<br> 規格：610萬像素、ISO200-1,600、1.8吋LCD、專用鋰電池、1/8,000-30秒快門&#13;<br> 淨機身$7,980（b）</p><p><b> NikonD100專業味濃</b> &#13;<br> 驟眼睇D100與D70好似不相伯仲，不過拎上手先感覺得到其專業味就較濃，質感亦稍勝D70，較為適合進階嘅影友。&#13;<br> &#13;<br> 規格：610萬像素、ISO200-1,600、1.8吋LCD、專用鋰電池、1/4,000-30秒快門&#13;<br> 淨機身$12,280（b）</p><p><b> FujifilmS2Pro千萬像素</b> &#13;<br> 以獨家嘅第三代SuperCCD技術，將610萬像素CCD，力谷至1,200萬像素，比一般CCD影像更加細膩，細微位更加出色。&#13;<br> &#13;<br> 規格：617萬像素CCD、ISO100-1600、1.8吋LCD、4粒AA電池、1/4,000-30秒快門&#13;<br> $14,880淨機身（c）</p><p><b> 查詢</b> &#13;<br> （a）CanonHK（21702888）&#13;<br> （b）NikonHK（29029005）&#13;<br> （c）富士攝影器材（24088663）&#13;<br> &#13;<br> <spanclass><fontstyle>同場加映  </fontstyle></spanclass></p><p><spanclass><fontstyle>5倍光學變焦OptioSV  &#13;<br> 卡片機乃PENTAX拿手強項，而新作OptioSV乃OptioS嘅後繼機種，同樣採用滑動式鏡頭設計，令到機身細細卻具有5倍光學變焦，加上亦有500萬像素，就算睇演唱會都可以影到大頭相。而OptioSV機身採用鋁合金外殼，拎上手質感十足之餘，重量亦只有150g，SnapShot都可以有高質素相片。而SV內置有12種場景模式，兼且有8種特別效果，唔使用《PhotoShop》搞餐懵，都有特別效果畀你玩。&#13;<br> &#13;<br> <b> OptioSV</b> &#13;<br> 感光元件：536萬像素CCD&#13;<br> 顯示器：1.8吋（11.8萬像素）&#13;<br> 變焦：5倍光學＋4倍數碼&#13;<br> 記憶儲存：SD卡；電池：專用充電池&#13;<br> 體積：91.5×56×28mm；重量：150g</fontstyle></spanclass></p><p><br> &#13;<br> <spanclass><fontstyle>黑白扭擰王OptioX  &#13;<br> 以為PENTAX造卡片機有一手，估唔到造扭擰機亦一樣有睇頭，呢部PENTAX旗下最細嘅扭擰機OptioX，具有270o扭擰鏡頭，完全可以由天空影到落腳趾，全程只係扭吓個鏡頭，非常好玩。另外為咗慳位起見，OptioX採用內置電池設計，用家唔可以自行換電，充滿電後約可拍攝165張相片。而OptioX外形好玩之外，亦都有內涵，500萬像素CCD、3倍光學變焦，以及兩寸大顯示器，切合時下細機嘅標準規格。&#13;<br> &#13;<br> <b> OptioX</b> &#13;<br> 感光元件：536萬像素CCD&#13;<br> 顯示器：2吋（21萬像素）&#13;<br> 變焦：3倍光學＋4倍數碼&#13;<br> 記憶儲存：SD卡；電池：專用充電池&#13;<br> 體積：112×54×18mm；重量：125g</fontstyle></spanclass></p></body></html>