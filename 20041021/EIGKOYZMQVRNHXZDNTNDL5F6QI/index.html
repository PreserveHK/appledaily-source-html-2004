<html><header><meta charset="utf-8"><title>U2主音領人權獎兼探癌童</title></header><body><h1>U2主音領人權獎兼探癌童</h1><p>愛爾蘭樂隊U2主音Bono一向對爭取第三世界國家福利不遺餘力，早前田納西州嘅人權博物館宣布頒一個國際自由獎畀佢。Bono今次去攞獎之餘，重抽時間去當地嘅St.Jude兒童醫院，同醫院嘅研究人員討論愛滋病疫苗嘅問題，佢重去病房探望一位來自夏威夷、患血癌嘅十歲小朋友，𠱁得個細路好開心。</p></body></html>