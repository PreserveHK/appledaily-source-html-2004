<html><header><meta charset="utf-8"><title>新劇下周一出街　丁蟹效應萬試萬靈<br>秋官斷言股市跌硬</title></header><body><h1>新劇下周一出街　丁蟹效應萬試萬靈<br>秋官斷言股市跌硬</h1><p>由鄭少秋主演的《楚漢驕雄》下周一晚首播。秋官多年來揮之不去的「丁蟹效應」，在《楚》劇宣布推出後又再應驗，股市由上周一起開始在一萬三千點窄幅上落，但明顯有下調趨勢，昨該劇舉行記者會，恒指更下挫一百五十五點，跌穿一萬三千點關口。</p><p>鄭少秋自九三年在劇集《大時代》中飾演股市大鱷丁蟹一角後，每有新劇出街股市必定會有下調迹象，甚至出現大幅下瀉的情況，故萌生「丁蟹效應」的說法，如在九四年十一月，無綫播出秋官主演的劇集《笑看風雲》，恒生指數便累積跌超過二千點；而今年秋官與汪明荃合演的古裝劇《血薦軒轅》播出僅三天，本來穩步上揚的恒生指數突然下跌近五百五十點，走勢令人大惑不解。<br> &#13;<br> <spanclass>入一手玩吓 &#13;<br> <spanclass>預計八成機會股市跌 &#13;<br> 昨日舉行秋官主演劇集的記者會，恒指亦下挫一百五十五點，跌穿一萬三千點關口，收市報一萬二千九百九十九點，故每次秋官有劇集推出，都令人聯想到股市將有變動。&#13;<br> 秋官昨日在尖沙嘴日航酒店舉行的鴻門午宴記者會上，大談「丁蟹效應」，預言劇集出街後股市必會有下調迹象，他說：「實跌，根據我統計，係百分之八十會跌，我唔會入兩手，入一手玩吓啦！其實有乜理由連啲鬼佬都寫話『秋官效應』，話每逢我有劇出股市就會跌，冇知識嘅咩！咁冇邏輯，邊有咁簡單啊！不過佢哋鍾意話百分之八十會跌，咁咪跌囉！」<br> &#13;<br> <spanclass>第一次宣傳 &#13;<br> <spanclass>張可頤使飲奶力撐場 &#13;<br> 其實今年由秋官主演的《血薦軒轅》播出後，港股亦曾急跌，就連外資大行里昂證券也湊熱鬧，就秋官過去十二年主演的九部電視劇與港股走勢作出分析，數據顯示股市在同期會下跌零點一巴仙至二十五巴仙不等，而「丁蟹效應」每每在劇集播出約一半至三分之二後，恒指便會見底，之後股市亦有機會反彈。</spanclass></spanclass></spanclass></spanclass></p><p>此外，被指多次缺席《金枝慾孽》宣傳的張可頤，在新劇《楚漢驕雄》中擔正女主角，她昨日否認耍大牌多次缺席其他劇集的宣傳。張可頤說：「今次係《楚漢驕雄》第一次宣傳，所以我一定到，其實我唔想話忽視邊套劇宣傳，但我最近真係好忙，真係吃不消，返香港三日啲行程都排到密晒，我塊面真係瘦到冇晒肉，所以我𠵱家每日起身都要飲兩包奶先可以夠我成日體力。」<br> &#13;<br> <spanclass>爭女主角獎 &#13;<br> <spanclass>對成敗有期望冇奢望 &#13;<br> 提到無綫台慶的「我最喜愛的女主角」選舉中，秋官投了張可頤神聖一票，張可頤表示非常感動，她說：「我一定唔會令秋官失望，對獎我有期望，但係唔敢奢望，台慶當日我已經度到期可以出席。」&#13;<br> 而秋官則表示會力撐張可頤到底，他說：「佢做我老婆，梗係撐，但係雯女做我下一套劇嘅老婆，不過都係撐呢套先，嗰日投票雯女咁多星撐，我係英雄要鋤強扶弱，雯女有詐型，不過佢了解。」秋官更許下承諾，若《楚》劇有四十點收視，他會下令所有演員一起穿肚兜。&#13;<br> 採訪：楊潔雯　攝影：陳偉權</spanclass></spanclass></p></body></html>