<html><header><meta charset="utf-8"><title>打工仔與老闆：<br>自僱者未能享僱員權益</title></header><body><h1>打工仔與老闆：<br>自僱者未能享僱員權益</h1><p>本欄是勞工處與《蘋果日報》合辦，逢星期四刊出，旨在為勞資雙方解釋有關僱傭問題，如僱主或僱員有任何疑問，可致電勞工處熱線：27171771查詢。</p><p>牛叔：田仔，你睇落好開心喎，最近喺邊度發財呀？&#13;<br> 大田：牛叔，我就快自己做老細喇。我𠵱家個老細話將我揸緊架車租畀我，等我自己做生意，唔使再幫佢打工，佢重話將我以前幫佢送開貨嗰啲客畀埋我，等我唔使自己撲生意！&#13;<br> 牛叔：你咪即係變咗自僱人士，咁你同佢嘅僱傭關係就完結㗎嘞，你諗清楚未呀？&#13;<br> 大田：我計過喇，如果佢將啲客畀咗我，加埋我自己再搵啲新客，我嘅收入應該重好過以前打工，時間會自由咗，而且話晒都叫做係老闆。<br> &#13;<br> <spanclass>自僱不受僱傭條例保障 &#13;<br> 牛叔：雖然係咁啫，你都係諗清楚先好，因為僱員同自僱人士所享有嘅法定權益係唔同㗎。僱員可以享有《僱傭條例》及《僱員補償條例》下各項權益，包括勞工假、病假、遣散費/長期服務金及工傷補償等，但自僱人士就無嘞；另外，僱員及自僱人士在《強制性公積金計劃條例》下，亦有唔同嘅責任同權益。&#13;<br> 大田：吓，乜原來咁大分別㗎！&#13;<br> 牛叔：係呀，你返去諗清楚先決定啦。&#13;<br> 大田：多謝你呀牛叔，好彩今日碰到你咋，我會返去再諗清楚㗎嘞。&#13;<br> &#13;<br> 以上資料只用作說明《僱傭條例》下的相關條文，對有關法例的詮釋，應以《僱傭條例》原文為依據。如有任何爭議，則以法院的判決為最後依歸。&#13;<br> 資料提供：勞工處勞資協商促進科&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></spanclass></p></body></html>