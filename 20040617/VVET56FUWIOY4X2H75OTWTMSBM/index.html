<html><header><meta charset="utf-8"><title>自助遊：<br>遊亞維儂睇薰衣草火車租車套票最慳錢</title></header><body><h1>自助遊：<br>遊亞維儂睇薰衣草火車租車套票最慳錢</h1><p>唔知大家從甚麼途徑認識薰衣草？從港產浪漫電影？從著名文學家彼得梅爾的《山居歲月》（AyearinProvence）？從香滿盈室的香薰油？由現在開始到8月尾，就係法國南部亞維儂薰衣草盛放嘅季節，想一睹漫山遍野的薰衣草，最方便最慳錢最好玩嘅方法就係自己揸車四處遊！&#13;<br>記者：吳嘉怡&#13;<br>鳴謝：法國政府旅遊局</p><p>薰衣草之鄉在何處？日本富良野！答得唔錯，不過唔係好啱！真正的薰衣草的故鄉在法國南部的普羅旺斯（Provence），普羅旺斯的歷史可追溯至14世紀，當時羅馬教皇就搬離羅馬，居於普羅旺斯的亞維儂（Avignon），而且這裏曾出了7位教皇統領世界的天主教，所以世界聞名；論這裏環境最特色之處，是每年的6-8月間，城外郊區是漫山遍野的薰衣草，加上這裏地中海式氣候特性，這段時間例必晴空萬里，一片蔚藍，藍天、紫地，有乜辦法唔成為度假勝地！</p><p><spanclass><fontstyle>租車、火車證大比拼  &#13;<br> 照正路，巴黎去亞維儂當然最便捷當然係搭TGV，以火車作往返啦！唔講大家可能唔知RailEurope最近新出了一個叫「FranceRail'nDrive」的Package，2日法國境內火車任搭、2日租車，都係港元$2,025；比起逐樣買固然平得多，就算相對當地的LocalTour，都重要平上一大截！</fontstyle></spanclass></p><p><spanclass><fontstyle>慳最多：1﹒租車、火車一炮過  &#13;<br> FranceRail'nDrive：1位成年人購買火車證及租車Package。(法國境內2日任坐火車，及2日任用租車)&#13;<br> 價錢：美金$249＋手續費美金$10（共港元$2,025）&#13;<br> 查詢網址：<ahref http:>www.eurorailways.com/rail/railndrive/francedr.htm &#13;<br> 小評：好處是遊訪亞維儂夠自由，事關薰衣草多種在山區地方，好多靚境地方都在城外公車都唔到，自己揸車去玩當然睇多好多嘢啦！唯一麻煩處，就是一定要有國際車牌。</ahref></fontstyle></spanclass></p><p><b> 上網Book</b> &#13;<br> 1.先選定你所需要的人數及車款。&#13;<br> &#13;<br> 2.確定所需行車日數、租車日數等有否增加或減少。&#13;<br> &#13;<br> 3.確定資料輸入正確無誤。&#13;<br> &#13;<br> 4.由於所租車輛，不超過美金$250，須收取美金$10作為手續費。&#13;<br> &#13;<br> <b> 車券內容</b> &#13;<br> ＊1個月內2次（每次1日）租賃私家車無限里數行駛&#13;<br> ＊1個月2日法國境內火車任搭（頭等火車證）&#13;<br> ＊6款不同車類提供，其中5款為棍波，1款為自動波&#13;<br> ＊當地稅項已包括在租車之內&#13;<br> ＊特別旅遊優惠&#13;<br> &#13;<br> <b> 特別旅遊優惠</b> &#13;<br> ＊歐洲之星（Eurostar）特價優惠&#13;<br> ＊以半價優惠乘搭BateauxParisiens遊覽塞納河&#13;<br> ＊以半價優惠乘座鐵路從尼斯到迪湼（Digne）</p><p><spanclass><fontstyle>2﹒租車火車分開買  &#13;<br> a.TGV巴黎至亞維儂來回火車票&#13;<br> 價錢：美金$102（往）＋美金$102（返）＋手續費美金$15＋預訂費用美金$7（共港元$1,767）&#13;<br> 查詢網址：<ahref http:>www.raileurope.com/ &#13;<br> &#13;<br> b.亞維儂2日租車服務　&#13;<br> 價錢：歐羅88.75/每日（二日共港元$1,669）&#13;<br> 查詢網址：<ahref http:>www.francecarrental.net/Aix%20En%20Provence_Ikc.htm &#13;<br> （火車票＋租車：合共港元$3,436，與套票比較相差港元$1,411）&#13;<br> 小評：價錢比起火車租車套票貴咗港元$1,411，不過所得服務完全一樣。</ahref></ahref></fontstyle></spanclass></p><p><spanclass><fontstyle>3﹒搭火車Join當地旅行團  &#13;<br> a.TGV巴黎至亞維農來回火車票&#13;<br> 價錢：美金$102（往）＋美金$102（返）＋手續費美金$15＋預訂費用美金$7（共港元$1,767）&#13;<br> 查詢網址：<ahref http:>www.raileurope.com/ &#13;<br> &#13;<br> b.亞維儂LocalTour&#13;<br> 一日遊（6小時）價錢：逢星期一至五：歐羅208（約港元$1,955)；逢星期日及公眾假期：歐羅315（約港元$2,961）&#13;<br> 半天遊（3小時）價錢：逢星期一至五：歐羅116（約港元$1,090)；逢星期日及公眾假期：歐羅170（約港元$1,598）&#13;<br> （火車票＋最平的LocalTour：共港元$2,857，與套票比較相差港元$1,090）&#13;<br> 小評：就以最平的一程往返火車，再加半天閒日LocalTour，真係閒閒哋都要$2,857，而且LocalTour大部份時間都集中火力在亞維儂市中心的古迹景點及購物區，想多啲時間睇薰衣草都好難！而好處是適合冇國際車牌人士，都可以方方便便周圍去。&#13;<br> &#13;<br> OfficedeTourisme：&#13;<br> 地址：41,coursJeanJauresBP8&#13;<br> 84004Avignoncedex1&#13;<br> 電話：33(0)432743272&#13;<br> 傳真：33(0)490853597&#13;<br> e-mail：<ahref>guide@ot-avignon.fr &#13;<br> 網址：<ahref http:>www.ot-avignon.fr/index2.htm </ahref></ahref></ahref></fontstyle></spanclass></p><p><spanclass><fontstyle>7月亞維儂藝術節  &#13;<br> 創始於1947年的亞維儂藝術節，當時巴黎國立民眾劇院的導演尚‧維拉（JeanVilar）被邀請到亞維儂來擔任導演工作，自此後，維拉將亞維儂經營為全法國、全世界表演藝術重鎮，1963年後開放其他領域的藝術團體加入藝術節之後，使得這個藝術節逐漸成為每一年的世界劇壇盛事。</fontstyle></spanclass></p><p><spanclass><fontstyle>巴黎轉火車慳成千蚊  &#13;<br> 由現在開始，是去法國亞維儂睇薰衣草的旺季，機票價錢會特別貴；而且由於香港直飛亞維儂的航機只有法航一間（$6,800），建議選擇改飛巴黎，航空公司選擇多，鬥價情況亦更見激烈，就以海灣航空為例，網上來回機票訂購價只是$4,000，兩者差額足有$2,800，用嚟搭TGV特快火車（來回共車費合共港元$1,762），重可以慳成千蚊！</fontstyle></spanclass></p><p><spanclass><fontstyle>揸車順道遊  &#13;<br> 既然租得車四處去睇薰衣草，當然唔好錯過普羅旺斯最熱鬧的城市──亞維儂的旅遊景點啦！呢度除咗有出名的建築物、跳蚤市場，重有好多唔同特色嘅博物館，除咗欣賞薰衣草，揸車去埋附近嘅名勝古迹睇睇，一定令你對亞維儂有多一重的喜愛！&#13;<br> &#13;<br> <b> 出門提一提：</b> &#13;<br> 簽證：持BNO或CI須簽證，持特區護照免簽證，查詢電話：31966100（法國領事館）&#13;<br> &#13;<br> 貨幣：1歐羅約兌9.4港元，1美元約兌7.82港元&#13;<br> &#13;<br> 參考資料截至6月16日。</fontstyle></spanclass></p></body></html>