<html><header><meta charset="utf-8"><title>SAMSUNGNotebook四連發</title></header><body><h1>SAMSUNGNotebook四連發</h1><p>前日SAMSUNG就搞咗個產品發布會，一次過晒冷式推出4部新型筆記簿電腦，可謂各自針對唔同類型用家而設計。其中最強勁嘅都要數P35，用上Centrino1.5GHz處理器，配合上高速嘅512MBDDR333記憶體，效能絕對毋須懷疑，當要打機輕鬆吓，內置嘅ATiMobilityRadeon9700，加上使用15吋芒，具備超高解像度，達到1,400×1,050，為用家提供高質而流暢畫面；電池屬於8個Cell電，有5小時50分嘅備用時間，外出使用就唔使擔心。&#13;<br>SAMSUNG另外3部新機為X10+、X15+及Q25。X10+（$14,580?18,980）與X15+（$14,980）基本規格接近，較特別係用上nVIDIAGFFXGo5200，畫面質素與P35相比亦不會輸蝕，係一部中檔而實用娛樂兼備機種。至於Q25就注重流動性，雖然芒只有較細嘅12.1吋，但重量只有1.3kg，拎住出街夠晒輕鬆，而電池分為標準及重量級，重量級更可用到6個半鐘，夠晒慳電。&#13;<br>&#13;<br>記者、攝影：許福合</p><p>SAMSUNG&#13;<br> 電話：28626008</p></body></html>