<html><header><meta charset="utf-8"><title>　　渣打玩激光 - 李八方</title></header><body><h1>　　渣打玩激光 - 李八方</h1><p>渣打銀行喺香港註冊成立，噚日搞記者會，用咗好激嘅方法，去紀念呢個特別嘅時刻，就係激光。渣打管理層啟動整個儀式後，金鐘港麗酒店會場，即時奏起強勁音樂，四圍都黑晒，只見台上布景板變成一幕水簾，後面就不斷投射出不同圖案，跟住先後打出「渣打香港」嘅英文名同中文名，最後就係佢哋綠色藍色嘅logo。唔知係咪激光太虛幻，意頭唔好，於是準備咗實物logo模型，從後台徐徐經過水簾移向台前取代咗激光logo。渣打集團行政總裁戴維思透露，渣打已準備大量投資，喺下半年推出環球品牌嘅活動，但係呢個熟悉嘅logo就無變，當然個名都唔會變啦！&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>