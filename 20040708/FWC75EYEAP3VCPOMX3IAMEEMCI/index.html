<html><header><meta charset="utf-8"><title>PanasonicNV-GS4003CCDDV溝400萬像DC</title></header><body><h1>PanasonicNV-GS4003CCDDV溝400萬像DC</h1><p>一般人問筆者，去旅行想買部DV又要影得數碼相，我大多會建議分開買，事關要兩邊都係好專嘅機，真係好難搵。最近掃AV發現一部令人頗心動嘅3CCD數碼攝錄機，DC、DV都一樣做得好強。&#13;<br> 剛落場的NV-GS400，係Panasonic最新3CCD數碼攝錄旗艦機，3CCD嘅好處，唔使講當然係將紅、綠、藍三原色分別攝取，影像顏色當然實淨鮮豔好多啦！再望吓支鏡，用上名廠LEICADICOMAR，12倍光學變焦（45-540mm/F1.6-F2.8）、43mm超大口徑、14片10組重加低色散功能，影像還原能力同解析度，一般單CCD機仔真係拍馬都追唔上；價錢都好平，新機落地價$10,990，講真！有啲名牌嘅單CCD攝錄機，都可以要你7、8千啦！NV-GS400真係好抵買！&#13;<br> 至於DC功能方面，照樣行3CCD，靜態影像有成400萬像素（2,288×1,728），DV機中佢都算頂級！此外，佢除咗行3CCD同一般DC唔同外，每顆CCD嘅Sensor間距，是一般機密度的4倍（2.65micron），所以拍取影像的滑淨程度，真係可以用「纖毫畢現」嚟形容！Panasonic至耍家嘅光學防手震系統，都毫不吝惜地放埋落去，咁嘅用料只要萬零蚊價錢，抵玩！&#13;<br> 記者：朱崇德&#13;<br> &#13;<br> <b> Profile</b> &#13;<br> 感光元件：1/4.7"CCD×3&#13;<br> 解析度：400萬像素&#13;<br> 變焦：12×光學+24×-600×數碼&#13;<br> 顯示屏：3.5"LCD彩色顯示屏&#13;<br> 最低燭照：0Lux&#13;<br> 記憶卡：SD/MMC&#13;<br> 體積：81×80×178mm&#13;<br> 重量：700g（不包括電池）&#13;<br> &#13;<br> Panasonic&#13;<br> 電話：28330955</p></body></html>