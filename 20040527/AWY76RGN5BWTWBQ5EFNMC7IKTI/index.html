<html><header><meta charset="utf-8"><title>　　積金局員工最緊要態度好 - 李八方</title></header><body><h1>　　積金局員工最緊要態度好 - 李八方</h1><p>一位退休公僕一時衝動，為取回九千元強積金而揚言要炸咗積金局，被告上法庭，幸獲裁判官體諒，是法中有情的好例子。&#13;<br> 八方同積金局消息人士傾偈，佢話呢種情況並唔罕見，久不久就有人上門話要攞番啲錢。佢哋當然冇法子畀，對方衝動起嚟乜都敢講，幸好積金局職員訓練有素，懂得點處理危機，所以好少出事。而且啲市民其實好明理，衝動過後，亦有第二日親身上嚟道歉嘅。&#13;<br> 八方好奇佢哋點訓練班職員？消息人士話最緊要係態度，做前線一定要態度好，即可大事化小。佢重慨歎政府咁失民心，同部份前線官員態度有關。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>