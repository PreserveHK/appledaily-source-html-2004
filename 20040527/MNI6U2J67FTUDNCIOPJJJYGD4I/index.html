<html><header><meta charset="utf-8"><title>　　陳永棋狂擦劉延東鞋 - 李八方</title></header><body><h1>　　陳永棋狂擦劉延東鞋 - 李八方</h1><p>被左報落七彩鞋油捧為「黨中央大美人」嘅政協副主席兼中共統戰部長劉延東，噚日成個下晝喺灣仔君悅酒店不斷請客見人，當正君悅係佢嘅行宮。晉見完東東的政協常委陳永棋，不止落鞋油，重用口水舔埋鞋面，大擦東東「成個佛樣」，同佛祖舍利一樣，簡直係祥和的象徵，真係難頂。&#13;<br> 其實五十八歲的東東雖然名為國家領導人級數，但係喺中國嘅系統裏面，唔算係乜嘢，連權力核心的政治局都入唔到，正如李登輝論對台辦咁，係好低級嘅官。八方舊年喺北京採訪訪京團，如果唔係好得閒，記者通常唔會採訪統戰部，因為都知東東冇嘢講，講來講去得三幅被。&#13;<br> 八方噚日聽足全程，東東講嘅嘢同佢喺北京講嘅差唔多一模一樣，都係由七八年改革開放開始講，講到國家現在取得的經濟成就，唔怪之得唔少成日上京的土共左仔，頂唔順瞓着覺。&#13;<br> 不過，東東好識做，前日抵港一落機，即匆匆去霍家大宅拜會霍老，中新社記者形容霍老「雙目炯炯有神，精神頗佳。」幾醒！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>