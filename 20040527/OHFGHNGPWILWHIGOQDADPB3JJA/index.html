<html><header><meta charset="utf-8"><title>　　關信基適當時候再講 - 李八方</title></header><body><h1>　　關信基適當時候再講 - 李八方</h1><p>八方上星期喺沙田大會堂睇由白先勇一手促成嘅崑劇牡丹亭公演，撞到最近不再沉默嘅「社會凝聚力小組」組長、中大政治系教授關信基，原來佢唔係戲迷，而係加強夫妻凝聚力，係專誠陪老婆大人嚟捧場。&#13;<br> 關教授今次咁勇直言有人有計劃、有部署想對付傳媒，八方問佢以後係咪會繼續公開爆料，大教授笑一笑話，以後只會喺適當時候再講，重話要今朝聽飛哥喺立法會講咗乜嘢先。&#13;<br> 已經滿頭白髮嘅關信基喺中大好受學生歡迎，又係中央政策組首席顧問劉兆佳嘅前老友，今次中方監粗釋法，特區政府助紂為虐，工商界挑撥煽動，封殺香港言論自由，搞到連班搞凝聚力嘅學者都冇得同呢個政府凝聚。&#13;<br> 八方一直想向班有良心嘅學者致敬，因為係人都知道中國最叻對付手無寸鐵，袋無銀両嘅知識分子，一爆發港式文革，必成炮灰。&#13;<br> （圖）關信基上星期專誠陪老婆捧白先勇場。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>