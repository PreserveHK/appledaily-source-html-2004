<html><header><meta charset="utf-8"><title>　　李鵬飛上京曾歷險 - 李八方</title></header><body><h1>　　李鵬飛上京曾歷險 - 李八方</h1><p>大班封咪後離港不出幾日就返歸，由於成為新聞人物，受注目程度比佢做節目時更勁，不過大班無論喺邊度出現，八方都唔覺有保鑣護駕，前日警隊高官周富祥話會派人保護大班，唔通啲警員全部着晒便衣，混喺人群中暗中保護佢？&#13;<br> 大班話過，一日佢老哥嘅人身安全保證唔到，佢家人受威脅，佢一定唔會講嘢，直至九月立會選舉之後。其實八方聽聞，除咗大班驚，阿飛一樣驚，不過，阿飛就冇有怕啫。政界一直有傳聞，話阿飛喺八○年代，有一次上京，唔知點樣被人困住咗幾日，同外界冇晒聯絡，後嚟先放番，安全返港。&#13;<br> 阿飛同八方講過好多次，佢𠵱家仔大女大，做人到咗無所求嘅境界，重有乜好顧忌。咁又係，連人大個「免死金牌」都唔要，阿飛怕乜上立法會答議員問題。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>