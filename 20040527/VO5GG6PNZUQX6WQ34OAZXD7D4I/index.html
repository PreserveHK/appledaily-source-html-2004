<html><header><meta charset="utf-8"><title>名模華服越古今<br>蔣怡最緊要靚甘願一脫</title></header><body><h1>名模華服越古今<br>蔣怡最緊要靚甘願一脫</h1><p>九位名模包括AnaR.、Fa、蔣怡及陳沛嘉等，前晚於金鐘為時尚雜誌慶祝活動示範橫跨二十年代至今的時裝。談及拍攝經驗，蔣怡指難忘赤腳樹林奔跑，不過若遇上大師級攝影師，要她全裸也願意。</p><p>國際時尚雜誌《Elle》香港版慶祝推出二百期，前晚於金鐘太古廣場舉行慶祝活動，同場並展出攝影大師GillesBensimon的作品，並由九位名模示範由二十年代至二千年的時尚服裝，一次過展示潮流的轉變。&#13;<br> <br> <spanclass>Fa低胸搶鏡 &#13;<br> 當中由Fa示範代表二十年代的黑色低胸Moschino裙子，配合復古髮型及誘人甫士，成為場中最搶鏡一人；而另一位模特兒陳沛嘉穿上金色LouisVuitton裙子演繹二千年服裝的韻味，亦相當耀眼。陳沛嘉說：「我入行五年着得最性感就係呢次，我已經着咗件肉色衫打底㗎。」&#13;<br> 穿上ChristianDior套裝演繹四十年代女性美的蔣怡，前晚被問到最難忘的拍攝經驗，她說：「我早前去深圳一個樹林影相，咁啱落完雨，樹林又濕又滑，攝影師重要求我赤腳，擺出又跪、又瞓、同奔跑嘅甫士，我惟有頂硬上，呢個都算係近年最難忘嘅被拍攝經驗。」&#13;<br> <br> <spanclass>「一定要大師級」 &#13;<br> 問蔣怡若由國際大師操刀，她會否願意拍裸照？她說：「大師級就一定接受啦，我冇乜底線，最緊要靚。」她又謂如果攝影師是其男友反而不能成事，她笑說：「我諗唔着衫對住男友一定掛住笑同玩，唔會影到啲乜嘢。」&#13;<br> 採訪：DebbieLum&#13;<br> 攝影：ChanChiLam</spanclass></spanclass></p></body></html>