<html><header><meta charset="utf-8"><title>　　電盈鬆綁蘇澤光心情靚 - 李八方</title></header><body><h1>　　電盈鬆綁蘇澤光心情靚 - 李八方</h1><p>前兩日在中環食晏，遇到電盈董事總經理蘇澤光，佢好好笑容咁過嚟打招呼。八方正奇怪，電盈俾城市電訊王維基嘅IP電話搞到頭都大埋，當日出最後通牒，迫電管局限令阿王停辦IP電話。咁煩嘅事未了，又話要打官司，點解Jack蘇咁輕鬆呢？噚日終於真相大白。&#13;<br> 電管局噚日公布，發一個新牌畀電盈，即係撤銷過去對電盈的種種規管，例如唔准佢減價嚟對抗對手嘅競爭，結果令Jack蘇綁住雙手任人打。為咗呢樣嘢，電盈出盡法寶，現在終於大功告成。&#13;<br> 另外，電盈大公關馮太在雅典歸來，身體已經復原七七八八，聽聞佢今日慶祝完生日，下個禮拜就會返工。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>