<html><header><meta charset="utf-8"><title>　　問題宣傳片冇人認頭 - 李八方</title></header><body><h1>　　問題宣傳片冇人認頭 - 李八方</h1><p>奉中方旨意，三大電視台喺新聞之前強制性加映洗腦式國歌宣傳短片，點知劣評如潮。梗係喇，當觀眾睇緊國歌，見到跳水嘅郭晶晶就會聯想起佢俾霍啟剛攬實嘅冧樣，同埋六四坦克開入天安門廣場嘅暴力畫面，只會覺得一時可笑、一陣可悲，效果適得其反。&#13;<br> 有見及此，英文國際台嘅Newsline訪談，邀請負責單位「公民教育促進委員會」嘅香主席上節目接受訪問，解釋吓點解一段咁政治化嘅宣傳廣告，都當做「公民教育」。點知秘書接電話，一咪話香主席toobusy。節目主持問佢，咁下星期呢？佢又話toobusy，好似叫佢出鏡係做錯咗事要認罪咁。𠵱家畀半粒鐘你向公眾解釋，乜嘢叫愛國教育喎，點解閃閃縮縮，充滿犯罪感？問民政事務局嗰邊，又話唔關佢哋事。夠膽做，又唔夠膽面對公眾，「公民教育促進委員會」有三十五個人，個個都唔肯上英文台解畫，係咪啲英文程度未夠，講唔清楚乜嘢叫愛國，定係呢個國，要愛起上嚟，令人難以啟齒呢？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>