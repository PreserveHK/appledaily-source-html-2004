<html><header><meta charset="utf-8"><title>　　詹培忠筵開八十席慶功 - 李八方</title></header><body><h1>　　詹培忠筵開八十席慶功 - 李八方</h1><p>立法會三大惡人之一嘅詹培忠，噚晚喺會展新翼慶功，嘉賓滿堂，有大小經紀，有議會新舊同僚，有商界猛人。坐主家席者有袁天凡、梁智鴻、黃宏發、朱幼麟、林偉強、鄧兆棠，重有肥詹真正尊敬嘅金融界元老莊世平。筵開成八十幾席，果然有金勞嘅氣派。大會安排六點半開始嘉賓唱歌，七點半肥詹會致辭，之後有餘興節目。八方去趁熱鬧，幾乎搞錯門口，跟住林旭華夫婦入咗隔籬TheSeekers個騷。<br> &#13;<br> <spanclass>有三樣嘢要做 &#13;<br> 司儀介紹肥詹上台，話佢永不言敗不畏強權，肥詹先鞠躬，然後就話今次選舉受到好大壓力，但結果都打贏咗兩個「政府代表」。佢又公開歡迎大家隨時致電指點，佢會盡力做。至於香港目前最大問題係政制，香港唔可以獨立，民主唔係反國家反中，所以要想辦法搞妥佢；而佢自己要做三樣嘢，第一係照顧國家同利益，第二係業界利益，然後就係監察政府。跟住，肥詹又用普通嘅普通話講咗幾句，之後大家上台唱K，佢就滿場飛敬酒。&#13;<br> 肥詹前日申報咗資產，佢喺香港島有三個寫字樓、兩個商用物業，喺大嶼山有幅地，在內地亦有一項物業。至於公司股權，佢係二十二間公司嘅股東，有啲係地產公司，有啲係投資公司。其中七間上咗市，就係駿雷、世紀建業、建懋、馬斯葛、北方興業、天行同埋喺創業板掛牌嘅建星環保。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>