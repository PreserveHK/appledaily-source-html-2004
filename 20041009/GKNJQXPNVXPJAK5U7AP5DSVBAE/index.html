<html><header><meta charset="utf-8"><title>葛妮洛芙官非纏身錫晒律師</title></header><body><h1>葛妮洛芙官非纏身錫晒律師</h1><p>葛妮洛芙（CourtneyLove）前日又為佢涉嫌打傷一名女子嘅案件到洛杉磯法院出庭，着住短裙嘅佢一抵達就同律師咀嘴，心情似乎相當唔錯，而喺庭上佢照例死唔認罪，並以十五萬美元（約一百一十七萬港元）保釋外出。葛妮答應法官會出席呢個月二十七號嘅聆訊，不過佢離開法院嘅時候，記者猛咁叫佢，點知佢一支箭咁衝咗去架車度絕塵而去。</p></body></html>