<html><header><meta charset="utf-8"><title>PS2萬聖節嚇鬼做善事</title></header><body><h1>PS2萬聖節嚇鬼做善事</h1><p>踏入十月，又到好好玩嘅萬聖節，SCEH特別搞咗個「PlayStation2．海港城嘩鬼之城靈靈肆」活動，喺海港城KidX嘅PS2PlayGround度，Set咗多部PS2試玩機座，搜羅近年至Hit恐怖勁Game，如《死魂曲》、《零》、《生化危機》等，俾入場機迷感受吓嚇鬼氣氛。SCEH更特別設計咗個超大主題背景（右圖），闢做攝影區，企喺對大眼下面影相，相當之盞鬼。而喺10月30及31日兩日，更設有專人免費化妝，幫你Set番個誇張鬼面。雖然要$20入場費，不過大會將收益全部撥捐畀香港血癌基金，大家開開心心玩番個周末之餘，重可順便做埋善事，玩都玩得開心啲啦！&#13;<br>&#13;<br>記者：徐影龍</p><p>日期：2004年10月10日至31日&#13;<br> 地點：海港城海運大廈KidX（玩具反斗城側）之PlayStation2PlayGround&#13;<br> 費用：$20（收益撥捐香港血癌基金）</p></body></html>