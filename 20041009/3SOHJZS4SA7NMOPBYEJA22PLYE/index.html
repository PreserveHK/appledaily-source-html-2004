<html><header><meta charset="utf-8"><title>　　勞顧會有新丁 - 李八方</title></header><body><h1>　　勞顧會有新丁 - 李八方</h1><p>新一屆勞工顧問委員會勞方代表候選提名將會喺呢個月十二號截止報名，大部份現任成員都會爭取連任，不過工聯會就會派出新面孔──香港民用航空事業職工總會副秘書長葉偉明，頂替理事長黃國健參選。&#13;<br> 雖然大家對葉偉明呢個名都有啲陌生，但原來佢喺工聯會已經做咗十九年，𡃁仔時由文員做起，𠵱家多數處理員工權益問題。佢老兄噚日喺報名後同八方講，多年嚟最難忘嘅工作經驗係喺九四年石硤尾滙豐銀行大火事件中為死者家屬爭取成立保障基金。&#13;<br> （圖）三十八歲嘅葉偉明喺工聯會服務咗十九年，噚日報名參選勞顧會。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>