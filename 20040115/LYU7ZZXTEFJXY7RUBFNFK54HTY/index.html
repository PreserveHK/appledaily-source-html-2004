<html><header><meta charset="utf-8"><title>新車速報：<br>180匹標致206GTi內外全強化</title></header><body><h1>新車速報：<br>180匹標致206GTi內外全強化</h1><p>隨着香港代理權易手，新代理踏入新一年嘅時候，率先引入咗全新206頂級GTI180型號（馬力180匹），不僅性能較原有206GTI來得強勁，而且包裝更趨成熟，兼且各項設施重有強化修改，有助行車操控及制動，較前變得強而踏實呢！&#13;<br>&#13;<br>記者、攝影：陳偉林　ImageGirl：Samantha</p><p><br> &#13;<br> 曾被車迷冠以「彎路王」美譽嘅標致206GTi，由於外形Cute趨時又吸引，加上設備齊全售價又便宜，早前曾吸引到唔少車迷慕名購買；惟唔少新牌車主倚仗部車本身嘅性能，卻忽略咗自己嘅駕駛技術及對路面情況嘅反應，導致意外頻生而有損「彎路王」之名呢！</p><p><br> &#13;<br> <spanclass><fontstyle>更趨成熟倍見辣味  &#13;<br> 有見及此，法國標致車廠落實推高206GTI輸出至180匹嘅同時，亦強化咗部車本身嘅底盤及制動裝備㖭！而眼前呢部簇新嘅206GTI180型號，撇除性能不談，單係造型明顯要來得成熟之餘，更見惡形惡相感；除頭泵把下裝有大型氣霸連整流器外，最突出莫過於四輪加大碼17吋跑車合金胎軨，以及取材自WRC戰車再經改良嘅車尾定翼。&#13;<br> 由於引擎高轉輸出提升關係，廠方重改用上全新雙出式尾喉連大型橫置尾鼓，將原有車底下嘅後備輪胎刪除，改而響車尾廂放置兩樽補胎膠噃！</fontstyle></spanclass></p><p><br> &#13;<br> <spanclass><fontstyle>座艙鋪排具跑車特色  &#13;<br> 打開車門所見，成眾人焦點所在嘅，自然會係前排一雙桶形跑車椅，坐得貼服之餘，重有出眾嘅承托力，而且置身其中，重唔會有兩邊搖晃嘅問題㖭！再者，三幅式真皮跑車軚環，重有金屬排檔桿配搭，都予人出色手感㗎！&#13;<br> 設備方面，除電窗、電鏡、原廠高級遙控CD音響，以及恒溫冷氣外，新車重追加有六個安全氣袋連充氣簾幕呢！</fontstyle></spanclass></p><p>■三幅式跑車軚環旁，另備有音響遙控鍵及自動頭燈開關。&#13;<br> &#13;<br> &#13;<br> <spanclass><fontstyle>改偈換排氣制動提升表現  &#13;<br> 新車跟原有206GTI一樣，同屬採用一台2.0公升直4DOHC偈，惟骨子裏卻加入不少改動，匹配上VVT設計，以及全新排氣系統，令馬力及扭力輸出，得以於中、高轉時有更強演繹。&#13;<br> 此外，新車強化四輪懸掛嘅同時，重改換上一套全新制動裝置，明顯煞車有更強迫力反應，絕非一般大直徑制動碟所及。其次，換裝較大口徑嘅輪胎，亦有助高速走彎嘅循迹感。</fontstyle></spanclass></p><p><spanclass><fontstyle>記者評語　引擎表現變強  &#13;<br> 呢部小辣椒要變得成熟強悍，除外形有略加修改，以及用上更大尺碼嘅17吋跑車合金胎軨外，最大改動莫過於一台重新調校嘅2.0公升GTI偈（下圖），中、高轉演繹至強之餘，四輪懸掛及制動亦有適量修改，遺憾仍以一套5前速手波作骨幹，未盡完美。</fontstyle></spanclass></p><p><spanclass><fontstyle>Samantha評語　坐得舒適跑意濃  &#13;<br> 全新標致206GTI180型號，除予人一份深沉嘅辣車味道，有型吸引之餘，座艙前排一雙桶形跑車椅，重洋溢着濃厚跑車氣息；難得重兼顧有豪華設備，帶來不錯嘅乘車享受。</fontstyle></spanclass></p><p><spanclass><fontstyle>標致206GTI180規格  &#13;<br> 引擎：1997cc直4DOHC&#13;<br> 馬力：180ps/7000rpm&#13;<br> 扭力：20.6kgm/4750rpm&#13;<br> 傳動：5前速手波，前輪驅動&#13;<br> 懸掛：（前）麥花臣支柱（後）拖曳臂&#13;<br> 制動：（前）透氣碟（後）碟式（ABS）&#13;<br> 輪胎：205/40ZR17PirelliP7000&#13;<br> 尺碼：3822×1652×1435mm&#13;<br> 軸距：2445mm；車重：1110kg&#13;<br> 0-100公里：7.4秒；極速：220km/h&#13;<br> 新車售價：$199,800&#13;<br> 車輛提供：AutoFranceHongKong（31181828）</fontstyle></spanclass></p></body></html>