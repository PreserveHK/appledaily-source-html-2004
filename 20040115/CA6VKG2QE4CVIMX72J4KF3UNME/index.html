<html><header><meta charset="utf-8"><title>韓新兵高檔壓境G1內置1,000款卡通相</title></header><body><h1>韓新兵高檔壓境G1內置1,000款卡通相</h1><p>韓國手機廠數目與內地不相伯仲，很多廠雖在港名不經傳，不過其質素絕對可與一眾歐美大廠相比。就好似最新登陸香港嘅GEO，頭炮G1就相當搶眼，26萬色彩芒以及30萬像素鏡頭，論硬件配備絕對屬於高階機級別，而且更搵嚟「Zoe」胡杏兒做代言人，攜手力拼一眾地頭蟲！&#13;<br>&#13;<br>記者、攝影：劉耀祥　ImageGirl：Vivian</p><p><b> Profile</b> &#13;<br> 制式：GSM900/1800雙頻&#13;<br> 屏幕：（外芒）4,096色（內芒）26萬色&#13;<br> 功能：影相、拍片、MMS、64和弦、GPRS&#13;<br> 記憶體：4.5MB&#13;<br> 備用時間：180小時&#13;<br> 通話時間：160分鐘&#13;<br> 體積：88×46×23.2mm&#13;<br> 重量：90g</p><p>來電大頭相唔係新鮮事，雖然可以見到至愛好友個樣，不過有時限於手機鏡頭質素，難免會「醜化」咗心中至愛。而GEOG1就一於玩大頭相之餘，更加入「化身」功能，由髮型、面、眼，甚至手袋、衫、褲、鞋都可由頭襯到落腳，總有一款啱你心意。&#13;<br> 而G1嘅64和弦開到盡都未有拆聲情況，聲量都夠大聲，加埋跟機已內置35首和弦，日日換歌都夠玩成個月。</p><p><spanclass><fontstyle>LightSensor自動校光暗  &#13;<br> 首次到港嘅GEOG1，其26萬色內芒相當出色，最特別就係個芒下邊有個「LightSensor」，會自行推斷光線環境而調校彩芒的光度，以往呢種設計只會出現喺高階嘅PDA身上，夠晒Hi-Tech兼慳電。G1淨睇外形已經一身韓味，與之前各「鄉里」一樣，摺機外形、雙彩芒、機面鏡頭，淨睇外形新鮮感及驚喜就稍稍欠奉。共有黑、白、灰三色供用家選擇嘅G1，當中以黑色最型仔，配上兩行垂直冷光燈，超Cool。</fontstyle></spanclass></p><p><spanclass><fontstyle>4.5MB任你影  &#13;<br> 雖然GEOG1外形未有太大新鮮感，不過規格就異常強勁，比起一眾歐美手機，一個26萬色內芒及4,096色外芒，加埋30萬像素鏡頭，已經玩味十足。而韓國各大手機廠對影相鏡頭技術已相當純熟，淨係相片解像度都已經有5款比你揀，由最細嘅64×96同最大嘅640×480解像度，當然唔少得嘅相框功能，而新近興起嘅9連拍，G1都一樣畀到你。除此之外，G1嘅鏡頭亦可以拍埋短片，雖然每段只有10秒長，似乎短咗啲，不過內置4.5MB記憶體，拍多幾套都冇問題。</fontstyle></spanclass></p><p>查詢：26377113（MobileConcept）</p></body></html>