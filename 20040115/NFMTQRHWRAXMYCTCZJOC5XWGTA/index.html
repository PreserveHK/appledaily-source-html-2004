<html><header><meta charset="utf-8"><title>藥房調包疑呃內地客</title></header><body><h1>藥房調包疑呃內地客</h1><p>有內地遊客投訴，最近來港到旺角豉油街一藥房購買大批貴價藥物，返回內地拆開包封時，發現全是平價藥品，懷疑在包裝時被調換，專程攜同藥品來港，向《蘋果》投訴，以討回公道。</p><p>居於深圳的葉先生夫婦稱，他們每年來港公幹數次。葉太表示，由於在香港購物較有保障，且貨品種類繁多齊備，她每次來港都會購買一批藥品返內地以自用或送贈親友。&#13;<br> 葉太說，他們上周再來港公幹，其間途經旺角豉油街一間藥房，見招牌寫有「政府註冊」，認為可靠，入內購買藥油、救心丹及藥膏等藥物，共二千多元；當時只檢查部份貨品後便「原袋」拿走返內地。<br> &#13;<br> <spanclass>救心丹變藥水膠布 &#13;<br> 葉太稱，他們返家拆開包裝盒，發現內裏藥品均被調換。「盒內嘅貨唔同晒，一盒六百幾蚊嘅救心丹，竟然變成一盒藥水膠布；一盒半打裝平安膏，只得兩樽；其他雖然齊，但無端端變成唔同牌子。我哋真係好震驚！」葉先生夫婦隨即帶同有關貨品來港，向本報投訴，盼討回公道。&#13;<br> 「就算唔覺意放錯都唔可能全部錯晒啩，臨包花紙前佢哋都打開個盒畀我檢查內裏貨品，點知之後竟會轉換晒！」葉太稱，過去他們來港也會到相熟藥房購買藥品，今次途經該藥房，見門前貼有「政府註冊」字樣，心想理應可信賴便順道光顧，卻換來一肚氣。&#13;<br> 「如果真係等啲救心丹救命，咪累死人？諗住我哋係遊客應該唔會返轉頭退換，好彩我哋住得近，隨時可以落嚟；如果住得遠，就無咁嘅機會。」&#13;<br> 他們其後偕同一名香港親戚梁先生到藥房要求退換所有貨品。梁先生稱，當時店員支吾以對地說：「哦……乜入錯咗畀你哋咩？……」，並立即將有關貨品更換，葉先生夫婦點算清楚後離去。「雖然最終拎得返所有嘢，但都要將件事揭發出嚟，我哋已向內地傳媒反映；無非都係提醒大家，以免再有人中招。」</spanclass></p><p><spanclass>用其他品牌盒盛載 &#13;<br> 有關藥房表示，投訴人分別買了救心丹及藥水膠布，只是「拎漏」救心丹而致誤會。店員又另推介其他品牌藥物，他們亦同意，但卻要求以盒包好，店員便以其他品牌的空盒盛載。至於六瓶裝的平安膏只有兩瓶，店方也指不大理解；但已全部退換。&#13;<br> 消費者委員會發言人聽聞上述個案即歎道：「咁好離譜喎！」發言人提醒消費者，往商店購物時，應着店方寫出單據，詳列貨品牌子、型號、數量及價錢等，若單據沒印商店名稱，可要求店員寫出店名及地址。同時應「全程望實」由包裝至入袋過程；店方亦應公開於客人面前處理整個過程，免生誤會。&#13;<br> （○一一二○○一）&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></spanclass></p></body></html>