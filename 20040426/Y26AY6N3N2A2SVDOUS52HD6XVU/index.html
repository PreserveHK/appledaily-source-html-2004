<html><header><meta charset="utf-8"><title>　　張大千作品近400萬成交 - 李八方</title></header><body><h1>　　張大千作品近400萬成交 - 李八方</h1><p>香港嘅隱形富豪多的是，喺一啲書畫拍賣會上，大家隨時會碰上好幾個。噚日佳士得嘅「中國近現代畫」拍賣會，一位本港私人買家一擲三百六十四萬幾，買咗名家張大千嘅《觀泉圖》，係拍賣會嘅第二最高成交價。張大千嘅另外兩件作品《盛唐維摩變》同《文殊赴會》，都係由本港私人買家分別以超過一百萬成交。至於全場最高成交價嘅，就由一位亞洲區私人買家，用咗接近四百萬買到張大千嘅《自畫像與黑虎》，畫面上除咗畫家本人，重有佢成日都掛住嘅西藏獒犬。&#13;<br> （圖）張大千呢幅《自畫像與黑虎》以三百九十八萬多元成交。&#13;<br> 成啓聰攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>