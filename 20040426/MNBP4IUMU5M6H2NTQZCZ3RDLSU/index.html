<html><header><meta charset="utf-8"><title>　　請中央咪迫港官做港奸 - 李八方</title></header><body><h1>　　請中央咪迫港官做港奸 - 李八方</h1><p>反釋法小聯盟，擒日遞交抗議書，得嗰三百人上下。不過唔怕，市民最近還有多少「示威疲勞症」，呢樣嘢就係民主派蔡耀昌嗰班，唔識得政治戰略。遊行示威反釋法、倒董、反二十三條呀咁，正如特區政府放煙花，愈放得多，就愈濫，對啲市民吸引力就逐步減少。今年啲示威，排期排滿晒，六四燭光會、七一「慶回歸」，加埋五三○喺六四之前又遊一遊，五一勞動節黃金周，又嗌遊一遊，啲人數一炮少過一炮，大陸佬就掩住半邊嘴笑。&#13;<br> 好似擒日嗰鑊，自己去遞信，叫埋市民參加，咁就即是界定係遊行。警方同你點吓人數，上次七千，今次三百，咁一般市民，就會誤以為釋法愈來愈多人支持諒解，民主派都有啲人蠢過隻豬。所以中方嗰句政團政治質素低，唔係錯得晒。<br> &#13;<br> <spanclass>着得西裝唔想污糟 &#13;<br> 講番釋法呢一壇，董曾統治集團，處境亦唔好得去邊。今日中方又派喬曉陽落嚟活動，當奴同林公公，經已私底下四處放話，叫港人接受政治現實，○七○八一定冇普選，搞到民主黨媽田義憤填膺，怒斥煲呔係「奴才」。&#13;<br> ○七○八冇普選，一定唔會由中央人民政府任何高官嗰把口親自宣布，因為咁樣一爆響口，即是赤裸裸干預香港內政，美國《紐約時報》社論，為香港人仗義出頭，公然呼籲英國政府喺國際層面採取法律行動，向中國嚴正交涉。胡溫啱啱至話換咗套Armani西裝，準備學人出席國際雞尾酒會，扮足文明上流社會人物，雖然共產黨出名無法無天，不過今日形勢，都唔係咁想件名貴西裝上面多咗兩Pat臭雞蛋。&#13;<br> 所以否決○七○八選舉，名義上一定要由特區政府親自開口啟動，正如一九八○年蘇聯侵略阿富汗，都係要加多一重手續，即是應阿富汗嘅親蘇政權出面邀請，蘇聯經「深思熟慮」之後，先至勉為其難，「焗住」應允。今次中國亦會一樣，大國政治，睇嘢嘅層面，梗係高過一個殖民地嘅蟻民好多。</spanclass></p><p><spanclass>歷史上會遺臭萬年 &#13;<br> 不過咁就死嘞。邊個港官負責公開宣布呢？因為呢個人物，雖然一時之間被老左視為「愛國愛港」（正如汪精衞，喺當年日本政府眼中，都係一個維護亞洲和平嘅支那民族英雄），之不過，喺歷史上，佢將會成為特區七年來首名港奸。聽聞親中圈內有兩派意見，一派認為，應該有大有細，由阿董來宣布，因為董生始終係特首，另一派就更加毒，認為應由煲呔開口，等佢自廢威望，九月選舉有乜依郁，萬一阿董提早退休，程序上由當奴攝位，咁到時民心點會支持，又點樣管治？所以政治呢味嘢真係好凶險，不過最後都要由阿爺中央嚟拍板，八方希望中央愛錫董曾，自己宣布好啲。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>