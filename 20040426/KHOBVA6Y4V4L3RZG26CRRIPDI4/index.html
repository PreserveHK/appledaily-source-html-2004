<html><header><meta charset="utf-8"><title>Alcatel摺機搶灘OT83526萬軍殺到</title></header><body><h1>Alcatel摺機搶灘OT83526萬軍殺到</h1><p>摺機受歡迎程度唔使多講，繼Nokia都要破格推出摺機7200之後，今回又到向來係直身機死硬派法國Alcatel，新作OT835採用Alcatel中少見的摺機設計。26萬色彩芒及30萬像素鏡頭，絕對唔係趨炎附勢之輩，呢位摺機初哥一樣做得出色，比起一眾韓系摺機老手毫不遜色，要玩靚芒靚相，未必再係韓機天下！&#13;<br>&#13;<br>記者：劉耀祥　攝影：林栢鈞&#13;<br>ImageGirl：Wendy</p><p><spanclass><fontstyle>Profile  &#13;<br> 制式：GSM900/1800雙頻&#13;<br> 顯示器：（內）26萬色/LTPS（外）6萬5色/LTPS/128×160像素&#13;<br> 鏡頭：30萬像素/4倍數碼變焦&#13;<br> 記憶體：3MB&#13;<br> 功能：40和弦、MMS、拍片、SMS聊天室&#13;<br> 備用時間：160小時&#13;<br> 通話時間：7小時&#13;<br> 體積：87.7×45.9×20mm&#13;<br> 重量：88g&#13;<br> &#13;<br> &#13;<br> 首先喺2月於法國的3GSMWorldCongress中鋒芒初露，繼而3月於德國CeBIT中再引人流口水，今次話咁快就殺到嚟香港，香港用家認真有福。對於求求其其將舊款直身機個餡放入個摺機殼度就當新機出，法國代表Alcatel今次顯得誠意十足，由外至內都甚具新鮮感。玩得多韓國26萬色彩芒多，OT835驚喜的確唔少。</fontstyle></spanclass></p><p><spanclass><fontstyle>來電顯示5秒短片  &#13;<br> OT835主打其26萬色內彩芒，不過未講內芒之前，其外芒亦一樣極有睇頭，6萬5色外彩芒卻有128×160解像度，用嚟玩自拍效果夠晒清晰，就算「光天化日」之下，都唔會勉強睇到個人影，人像顏色柔和兼質感順滑，真係唔覺自己用緊外芒影相。不過影相靚之外，最好玩都係「來電短片」功能，來電時可播放5秒短片，情況就同來電大頭相一樣，之但係變成短片就相當搞鬼。不過拍短片亦都只係限於每次5秒，只係聊勝於無之作，功能不大。</fontstyle></spanclass></p><p><br> &#13;<br> <spanclass><fontstyle>26萬色內芒亮麗照人  &#13;<br> 雖然6萬5色外芒玩意多多，但係26萬色內芒先係主菜，效果一樣出色，光亮度比預期之中更光猛，尤其室內影相，唔會顯得灰灰暗暗，30萬像素鏡頭功力十足。而OT835功能菜單以圖形為主，九宮格顯示一目了然，就算唔係Alcatel「老主顧」都可以輕易上手。對於上網用家，Alcatel亦別出心裁，首創自動GPRS/WAP設定，只要用家插入香港任何網絡商SIM卡，就可以即時上WAP，毋須再自行設定，慳番唔少時間。最後音效亦都係OT835強項，40和弦唔算好強，之但係用上Yamaha40芯片就另眼相看，清晰度及量度都足夠，唔夠聽重可以用Cable自行過歌，不過Cable就要另行購買，跟機未有附送。</fontstyle></spanclass></p><p><br> &#13;<br> <spanclass><fontstyle>其他各路「影」友  &#13;<br> 都話咗摺機真係熱到冇人有，睇吓市面上的摺機加影相手機真係嚇死人，閒閒哋數數都有十幾廿部，想要30萬像素鏡頭玩SnapShot，加埋個摺機外形，好嘅就係大把款畀你揀，慘嘅就係睇到你眼都花，心大心細頭又痕！</fontstyle></spanclass></p><p><br> &#13;<br> <spanclass><fontstyle>查詢：  &#13;<br> （a）星網科技（21948820）&#13;<br> （b）星匯電訊（23902680）&#13;<br> （c）第一網絡（26289090）</fontstyle></spanclass></p></body></html>