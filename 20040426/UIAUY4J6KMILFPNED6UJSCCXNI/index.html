<html><header><meta charset="utf-8"><title>　　非常牧師力撐民主派 - 李八方</title></header><body><h1>　　非常牧師力撐民主派 - 李八方</h1><p>民主發展網絡主席朱耀明牧師真係一位非常牧師，同非常主教陳日君簡直係教會民主孖寶。&#13;<br> 今年九月民主派參選，朱牧師坦言係大好友，至今仍認為民主派有機會取得過半數，甚至超過三十席，佢認為，只要保得住功能組別嘅五個議席，一個不失，再有啲進帳，咁直選要攞二十二至二十三席一啲都唔難。&#13;<br> 所謂功能組別五個位，即係吳靄儀、張文光、麥國風、單仲偕以及羅致光，前四個再參選嘅之意已決，只係羅致光又去又唔去，激死好多人。&#13;<br> 按朱牧師評估，民主派喺直選最保守都應該由現時嘅十七席增至二十二席，一個唔該攞到二十五個，最佳情況九西全取，即係有二十六席，真係好高興，當然呢個機會甚微，除非你可以動員八、九成人投票啦。為民主派做協調梗係辛苦，但係朱牧師唔怕，搞掂埋新界東就大功告成。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>