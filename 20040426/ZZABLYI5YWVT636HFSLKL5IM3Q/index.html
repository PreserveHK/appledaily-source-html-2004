<html><header><meta charset="utf-8"><title>　　永隆第一代完全退下火線 - 李八方</title></header><body><h1>　　永隆第一代完全退下火線 - 李八方</h1><p>八方上周講及恒生銀行兩位元老級董事、添伯及利Sir不再續任董事，另一間老牌華資銀行永隆銀行，上周六舉行股東周年股東大會，亦宣布非執行董事伍潔宜唔會再競選董事，即係退休。伍潔宜係永隆創辦人伍宜孫嘅細佬，雖然年逾九十，但去年仍然喺董事局服務，佢今次退休之後，代表咗永隆第一代完全退下火線。&#13;<br> 八方相信，呢群老一代嘅華資銀行家，年事確高，而且目前嘅銀行經營環境變化好大，好多新產品，又着重科技嘅運用，較適合由一班後輩去努力，所以佢哋就選擇退休去歎世界。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>