<html><header><meta charset="utf-8"><title>　　范太：政客黑暗啲 - 李八方</title></header><body><h1>　　范太：政客黑暗啲 - 李八方</h1><p>范徐麗泰因為係立法會主席，一向好少表達個人立場，佢噚日去港大出席香港傑出學生協會舉辦嘅「香港青年高峰會2004」時，就罕有同學生仔講政治。有學生問范太，從政咁耐，覺唔覺得政治係黑暗、污糟同卑鄙？范太梗話唔係，但係就話黑暗、污糟同卑鄙嘅其實係「政客」，重叫啲同學把握今年立法會選舉機會，試吓做候選人義工，近距離感受吓參選人真實一面。&#13;<br> 范太又聲稱，如果有得揀，佢情願做議員都唔做主席，皆因議員想講乜就講乜，主席就成日都要封口。&#13;<br> 學生哥關心政改，班受過高等粗口訓練嘅阿伯亦不示弱，噚日喺城市論壇不斷用大聲公謾罵民主黨嘅羅致光，令羅飽受威脅，維園阿伯有後台，在場警察，又點敢驅趕？人哋話題係討論緊阿斌事件，維園阿伯有土共畀錢撐腰，睇嚟港台遲早要俾佢做埋編導咯。&#13;<br> （圖）范太話黑暗嘅唔係政治係政客。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>