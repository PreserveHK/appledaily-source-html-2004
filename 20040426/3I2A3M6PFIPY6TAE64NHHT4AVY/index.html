<html><header><meta charset="utf-8"><title>蔣怡歎意菜勁擦15味<br>周汶錡迷失馬場變大鄉里</title></header><body><h1>蔣怡歎意菜勁擦15味<br>周汶錡迷失馬場變大鄉里</h1><p>名模周汶錡、李嘉慧及蔣怡昨日齊往沙田馬場出席「愛彼錶女皇盃六周年盃賽」，初入馬場的周汶錡猶如入大觀園，到達投注站時仍以為自己身在火車站售票處。而與男友一起出席的蔣怡透露前晚吃意大利菜時，整頓晚餐共吃了十五道菜，非常滿足。</p><p>昨日假沙田馬場舉行「愛彼錶女皇盃六周年盃賽」，名模周汶錡、李嘉慧及蔣怡均被邀為座上客，三人均指平時甚少到馬場，周汶錡更笑言自己十分「娘」，不知馬場面積原來這麼大。&#13;<br> <br> <spanclass>睇馬名投注 &#13;<br> 周汶錡說：「我企喺投注站重以為自己喺火車站售票處㖭，泊完車出嚟又行錯路。」問她昨日準備多少賭本？她說：「一百蚊㗎咋，夠啦，我對賭馬都冇研究，都係睇吓邊隻馬名啱心水就買囉。」她並指向來沒有橫財運，唯一一次是在賭城拉斯維加斯拉老虎機，結果給她拉中，贏得三千美元（約二萬三千四百港元）獎金。&#13;<br> 對於有報道指仰頸洗頭會中風，周汶錡說：「都咁樣洗咗咁多年，算罷啦，全球得一單case啫，我哋做模特兒成日要set頭洗頭，根本冇得避，我唔會減少去髮廊洗頭，話之佢。」&#13;<br> <br> <spanclass>端莊陪老父 &#13;<br> 蔣怡則與男友翁狄森結伴出席，她表示前晚偶一放縱，與男友看完電影《救命》後，往意大利餐廳勁吃一頓，她說：「我食咗四款頭盤、兩款意粉、四款主菜同五款甜品。」李嘉慧則與父親一同到場，她指父親是標準馬迷，昨日她更少有地穿上套裝，她說：「何穎雯教我入馬場唔好着咁少布呀。」&#13;<br> 採訪、攝影：DebbieLum</spanclass></spanclass></p></body></html>