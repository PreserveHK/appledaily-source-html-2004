<html><header><meta charset="utf-8"><title>難忘苦主哭著道謝</title></header><body><h1>難忘苦主哭著道謝</h1><p>李銘澤憑着幹勁及使命感，經過二十七年奮鬥，由調查主任擢升至今日的副廉政專員兼執行處首長，他說：「當初冇諗過會喺廉署度打長工，點知一直做到𠵱家，我諗最重要係將不法分子繩之於法畀我嗰種滿足感所致。」&#13;<br> 這位執行處「一哥」任內曾參與多宗重大貪污案，包括七九年以「新丁」調查主任身份調查涉嫌煽動他人作假證供的商人楊受成、立法會前議員程介南以權謀私等案等。他印象最深刻的是七十年代末期，一名曾叱咤風雲的人士於窮途末路時，被不法分子欺壓。&#13;<br> 「嗰個事主係咁俾人掠水壓榨，走投無路之下嚟廉署投訴，後來我哋成功將嗰班貪污分子起訴，事後佢專登上嚟多謝我哋幫佢伸冤，佢重係咁喊，令到我哋好感動。」&#13;<br> <br> <spanclass>曾每天工作18小時 &#13;<br> 對比今昔，李銘澤認為年輕一輩調查員的凝聚力不及早期的調查員，「嗰時係火紅年代，我哋成班人差唔多每日都工作十八個鐘，每日諗住點樣去打大老虎。」&#13;<br> 在辦公室內，李銘澤的電腦螢幕保護裝置顯示出前國家主席毛澤東的一首詩：「多少事，從來急，天地轉，光陰迫，一萬年太久，只爭朝夕。」他說：「咁可以時刻提醒自己要分秒必爭去打擊貪污罪案，因為有啲嘢你唔可以拖慢嚟做。」&#13;<br> 本報記者</spanclass></p></body></html>