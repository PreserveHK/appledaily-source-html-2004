<html><header><meta charset="utf-8"><title>　　夏佳理意外贏800萬 - 李八方</title></header><body><h1>　　夏佳理意外贏800萬 - 李八方</h1><p>自從「翠河」退役，夏佳理喺馬圈地位日升，卒之做埋馬會主席，但佢名下嘅馬就冇乜得威過。直到昨日，終於由「駿河」捧女皇盃，以四分三馬位氣走「勝威旺」，重幫主隊攞返次彩。&#13;<br> 女皇盃大賽原定由夏佳理頒獎，但「駿河」勝出，冇理由自己頒畀自己，於是安排副主席陳祖澤代勞，八方喺凱旋門見到夏佳理兩夫婦「冷清清」咁拉頭馬，一定係馬主自己都估唔到隻馬會贏，否則以夏主席嘅作風，冇理由唔叫齊友好開香檳，難怪有人聽到主席猛話好意外。&#13;<br> 雖然未夠威，但進帳就好肥。頭馬獎金八百萬，隻馬又咁冷，剩係買「精英大師」射落嚟都夠收，馬主就算「意外」，例飛都有啩？&#13;<br> （圖）「駿河」跑出，馬主夏佳理（中）同太太（右）喺頒獎禮上開心到四萬咁口。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>