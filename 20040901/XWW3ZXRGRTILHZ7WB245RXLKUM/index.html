<html><header><meta charset="utf-8"><title>　　盧景文加盟恒地爭西九 - 李八方</title></header><body><h1>　　盧景文加盟恒地爭西九 - 李八方</h1><p>八方早前曾經提到演藝學院前院長盧景文教授，為各大地產集團爭奪對象，於是退而不休棄藝從商，應邀加盟某大發展商出任顧問職位，以專業地位幫佢哋爭奪西九龍文娛藝術區項目。至於加盟邊間地產公司？咪就係四叔李兆基旗下嘅恒基地產囉。&#13;<br> 噚日八方同四叔嘅左右手林高演傾起，原來盧教授兩個月前已經就職，林高演重話的確有好多人同佢哋「搶」盧教授，不過，因為恒基用「以人為本」作為競投西九龍項目嘅主題思想，同盧教授嘅諗法不謀而合，所以最終奪得「高」人歸。&#13;<br> 除咗觀點一樣，八方聽聞恒地開出嘅條件都好吸引，林高演則笑稱，恒地真係用咗好大嘅誠意先打動盧教授。唔知呢個誠意有幾多個零呢？&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>