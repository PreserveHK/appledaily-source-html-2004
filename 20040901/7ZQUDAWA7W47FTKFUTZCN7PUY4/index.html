<html><header><meta charset="utf-8"><title>　　北京奧運香港有糖分 - 李八方</title></header><body><h1>　　北京奧運香港有糖分 - 李八方</h1><p>八方昨日講過北京市長王岐山會來港，宣傳○八年北京奧運會，今日又有多的料。北京市政府為咗令更多香港市民了解奧運、支持奧運同參與奧運，聽日一連兩天喺會展舊翼七B展館，舉行北京奧運香港行宣傳活動，重會展示王岐山剛從雅典帶返嚟嘅奧運會旗幟、張藝謀執導嘅奧運宣傳片、奧運場館3D影片等。&#13;<br> 有嘢睇當然唔夠，重有糖派。北京市政府帶咗批奧運項目向港商招手，重會舉行大型招聘活動，提供三百三十五個職位，年薪最高為十八萬美金（即係成百四萬港紙），幫吓特區降低失業率；市政府更首次向海外招聘奧運經濟方面嘅高級職員，年薪五十萬人民幣。為咗體現互惠互利，佢哋今次重特別安排咗「千名北京市民香港遊」，幫手推動本地消費市場喎。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>