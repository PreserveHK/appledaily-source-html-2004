<html><header><meta charset="utf-8"><title>　　大班遭有組織謾罵選情升溫 - 李八方</title></header><body><h1>　　大班遭有組織謾罵選情升溫 - 李八方</h1><p>倒數期近，民主派陷入苦戰。大班有領袖風範，亂中撐住大局，做民主派總協調兼臨時發言人，所以老左恨之刺骨。大班去到秀茂坪邨商場外面，遭到老土共分子用粗言謾罵。到咗下午，老土共分子又吹雞call齊一班老人，再次向大班追罵，面部五官瘋狂扭曲，估唔到仇恨，可以令到一啲自稱「愛國」而全無知識嘅老人面貌咁醜陋。&#13;<br> 嗱，呢啲就係所謂「中央同民主派冇矛盾」、「不妨礙同民主派溝通」。上午未罵完，下午班馬再罵過，邊個咁得閒過頭？直頭係有組織、有預謀、有策劃指揮。喺一啲民智未開，因此保皇左黨特別有活動力嘅地區，呢亭維園阿伯特別橫行。今時今日就粗言大罵，過兩日隨時會出刀出棍，加上警方笑騎騎咁睇嘢，高官隱形，劉慧卿家居俾神秘人潛入，選舉瀰漫一片恐怖氣氛。</p><p><spanclass>用選票趕走「賤人」 &#13;<br> 唔怪得民主派揚言：再繼續落去，隨時會罷選，集體罷選，都係一個辦法，由保皇左黨個個自動「當選」，明年7.1大遊行，一定過一百萬，跟住解放軍分分鐘出動鎮壓，北京宣布暫停一國兩制，廢除特區政府，成立由北京派人落嚟嘅臨時管治委員會。追住民主派候選人謾罵嘅土共，不妨繼續扯破喉嚨再嘶叫落去吖。&#13;<br> 香港人已經日漸成熟，今年選舉，大家都知道唔係選「聖人」，喺有組織抹黑之下混淆是非，亦未必係選到「賢人」，而係用選票趕走「賤人」。邊啲應該出局，七年來睇得好清楚：二十三條、○七普選、對阿董先捧後踩，各項政策走位轉軚，屬於半人半獸類離奇動物。呢亭「候選人」，只有粗野衰翁，先至係佢哋數十年來由江青四人幫開始嘅忠實擁躉。投呢種人一票，咪同呢啲衰翁一樣嘅人格？投咗佢票，返屋企話畀仔女知，都會俾自己仔女話樣衰。&#13;<br> （圖）成班阿伯指住大班嚟鬧，又會咁啱大家都咁得閒嘅？&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>