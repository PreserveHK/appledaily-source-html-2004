<html><header><meta charset="utf-8"><title>　　湯大狀唔得閒病 - 李八方</title></header><body><h1>　　湯大狀唔得閒病 - 李八方</h1><p>今日學校開學，好多趁暑假幫候選人做義工嘅學生哥都要重返校園。噚晚，出戰新界東嘅湯家驊喺沙田火車站嗌完咪之後，就匆匆趕去同一位要離港去開學嘅工作人員道別。&#13;<br> 早幾日，湯狀俾啲負面傳聞搞到好冇癮，加上病埋，只好先休息一陣，但係啲民調唔等你。於是，一好番啲又要再出動，計計吓，今日已經踏入九月，距離投票日9.12不遠，各路人馬都要最後衝刺，唔理對手出啲乜嘢嗱渣招㗎喇。&#13;<br> 當然中方永遠一手硬，一手軟，呢頭拉人收證，嗰頭就派啲奧運金牌得主第一時間來港親民，節目安排係六至八號，剛好投票前幾日，啲運動員除咗喺大球場做騷，重會巡迴全港示範表演，同港人近距離接觸咁話。&#13;<br> 而7.1連線早前用四千蚊拍咗套宣傳短片，大家拍到身水身汗，點知TVB話唔要，激到泛民主派好嬲罷上無記論壇，阿富佢哋將套片上網，網址係7-1.org，湯狀嗰時好生猛；個網重有選舉歌同wallpaper下載，又有幾位候選人嘅漫畫化短片，得閒去睇吓啦。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>