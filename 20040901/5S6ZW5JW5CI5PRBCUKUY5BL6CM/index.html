<html><header><meta charset="utf-8"><title>Panasonic孖寶「能屈能伸」<br>X500打橫影相扮DC</title></header><body><h1>Panasonic孖寶「能屈能伸」<br>X500打橫影相扮DC</h1><p>雖然潮流大熱玩伸縮機，不過傳統嘅摺機一樣唔可以忽視，所以Panasonic日前推出兩部新機，一於索性「能屈能伸」，將唔同用家都收歸旗下。兩部新機之中以X500較受注目，響應大潮流採用伸縮外形，機背更擺明成個DC格。而另一新機X400，超薄機身加上自動彈蓋，夠晒玩味，愛摺定愛伸都有得你揀！&#13;<br>&#13;<br>記者、攝影：劉耀祥　ImageGirl：Charmaine</p><p><b> X500Profile</b> &#13;<br> 制式：GSM900/1800雙頻&#13;<br> 顯示器：6萬5色128×128像素&#13;<br> 鏡頭：30萬像素&#13;<br> 功能：40和弦、3DJava、拍片、GPRS、WAP&#13;<br> 備用時間：200小時&#13;<br> 通話時間：120分鐘&#13;<br> 體積：85×47×22.5mm&#13;<br> 重量：91g</p><p>今年Panasonic嘅新機大都以「X」行頭，早前X300已經搶閘喺香港彈出，嚟緊重有X100及X200，再加上部行SymbianOS嘅X700，個勢認真唔講得笑。而今次就輪到X400及X500，兩部一次過嚟，一於各自搵對象！</p><p><spanclass><fontstyle>伸縮細機好揸手  &#13;<br> 近期伸縮機種成風，Panasonic亦首次推出伸縮機X500應市。長度只有85mm，拎上手感覺細小，機身未推開前，外觀與SE嘅S700十分相似，同樣機面都係一個圓形四方向按鈕加上四個功能掣。不過四方向按鈕於實際使用上就略為失望，手感及反應都只係一般，未可以講得上係出色嘅操控。雖然用上伸縮式機身設計，可能由於機身體積所限，但仍略嫌其彩芒細小，視覺一般。</fontstyle></spanclass></p><p><spanclass><fontstyle>打橫機身影靚相  &#13;<br> X500機面雖並非太引人入勝，不過反轉機身就相當精采，因為X500的機背設計成數碼相機般，手柄位有埋膠邊方便拎，離遠睇真係分唔出拎住部手機定相機。影相掣就設於機側，最特別就係當影相時畫面變成橫度顯示，用家想唔打橫影都唔得。而影相玩意就算幾齊全，相框及特別效果都有齊，影相效果亦算OK。</fontstyle></spanclass></p><p>全新世界&#13;<br> 查詢電話：27872282</p></body></html>