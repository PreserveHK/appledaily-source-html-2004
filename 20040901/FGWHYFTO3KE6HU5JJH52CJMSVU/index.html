<html><header><meta charset="utf-8"><title>歡迎者心聲</title></header><body><h1>歡迎者心聲</h1><p><b> 珍藏簽名球拍</b> &#13;<br> 林錦洸　11歲　小學生&#13;<br> 「我排喺最前，佢哋一行出機場我就畀塊拍佢簽名；呢塊球拍咁珍貴，我會放喺玻璃櫃入面收藏，第日就算有好重要嘅比賽，我都唔捨得用呢塊球拍。」錦洸昨日成功取得高禮澤和李靜簽名後，對球拍愛不釋手。<br> &#13;<br> <b> 渴望參戰奧運</b> &#13;<br> 鄧詠兒　12歲　中一生&#13;<br> 曾在小學校際自由式接力泳賽奪得金牌的詠兒，昨與一眾朋友到文化中心恭賀奧運選手。詠兒說：「李靜乒乓球技術好叻，但我比較喜歡大我一歲、本港游泳隊代表葉芷華，希望好似佢咁細過就可以代表香港出戰奧運會。」<br> &#13;<br> <b> 學習拼搏精神</b> &#13;<br> 陳民華　13歲　中二生&#13;<br> 「李靜同高禮澤嘅拼搏精神好值得香港人學習，搞到我都想做運動員。」喜歡打排球及游泳的陳民華深深受到這對乒乓孖寶感染，希望日後能學習他們的拼搏精神，在運動方面有出色表現。<br> &#13;<br> <b> 盼成為運動員</b> &#13;<br> 蔡浚濠　13歲　中二生&#13;<br> 受「風之后」李麗珊九六年勇奪金牌感染，十三歲的蔡浚濠去年開始學習滑浪風帆。蔡浚濠明白做運動員賺錢不多，但仍會繼續完成夢想：「做運動員唔係搵好多錢，但我想學李麗珊咁做滑浪風帆運動員，喺奧運攞金牌。」</p></body></html>