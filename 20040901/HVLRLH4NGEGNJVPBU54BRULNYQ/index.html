<html><header><meta charset="utf-8"><title>　　癌童私家巴士賀生日 - 李八方</title></header><body><h1>　　癌童私家巴士賀生日 - 李八方</h1><p>患上腦癌嘅五歲男童小欣劭終於願望成真。&#13;<br> 新巴接到「願望成真基金」通知，話小欣劭有一個願望，就係生日可以喺新巴796C號雙層巴士上度過，佢哋即時安排，令小朋友可以度過難忘嘅一日。&#13;<br> 原來小欣劭每日都坐新巴返學，來往將軍澳同蘇屋之間，佢可以講係超級巴士擁躉。新巴唔止請小朋友坐巴士，重請佢一家以及同學參觀車廠，又坐上駕駛艙，連巴士嘅電子路線牌都加上「祝欣劭生日快樂」（圖），唔怪得小朋友咁高興。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>