<html><header><meta charset="utf-8"><title>平田村近百戶排污渠滲漏</title></header><body><h1>平田村近百戶排污渠滲漏</h1><p>落成僅八年的藍田公屋平田邨第一期共有三座，當中有近一百戶細單位；於一年前開始，排污渠嚴重生銹，不時有污水滲出，有礙衞生。但房署只安排其中約三十戶更換排污渠，其餘只在渠身髹油了事，治標不治本。有觀塘區議員批評，房署選擇性安排換渠管，標準不清晰，且沒具體的時間表，令居民無所適從。</p><p>蘋果讀者陳伯稱，平日他經常前往探望其居於平田邨平信樓一細單位的友人譚婆婆。他表示，自年前開始，發現婆婆廁所排糞渠生銹，滲出污水，而於晚上七、八時間，更有濃烈臭味從排污渠傳出，需關上廁所門避臭。<br> &#13;<br> <spanclass>只髹油治標不治本 &#13;<br> 他稱，「婆婆身體好差，字又唔識多個，我同佢咁多年朋友咪幫佢向屋邨辦事處投訴囉，但點諗到件事搞咗成年，房署次次都只係搵人喺渠身髹白油就算！咁樣治標唔治本，幾個月後又生銹過，淨係髹油都髹咗七、八次咁多。而且啲臭水係咁滲出來，點喺間屋住喎，咁唔衞生！」&#13;<br> 他見事件未有進展，遂轉向區議員投訴，此時他才得悉邨內尚有不少長者居住的細單位，均出現污水渠生銹，有污水滲出，當中有部份單位已獲房署安排換渠。「咁即係唔係個別事件啦，但點解婆婆間屋條渠咁嚴重都冇得換？」</spanclass></p><p><spanclass>發出臭味令人作嘔 &#13;<br> 記者曾前往了解情況，見排污渠設於廁所馬桶旁，渠身嚴重生銹，滴出污水。當時雖只是午間時分，但記者入內拍照期間，亦嗅到排污渠傳出陣陣糞臭味，令人作嘔。&#13;<br> 房屋署新聞組發言人表示，平田邨於九六年落成，屬舊式設計，排污渠設於室內。發言人強調，排污渠設於室內與滲漏未必有關，反而設於室內有利保養和維修，住戶亦容易察覺出現問題。至於何以有住戶的排污渠出現滲漏，以及安排換渠的進度等，發言人指仍調查中，暫未有任何回覆。	（○五一八○四二）<br> &#13;<br> <spanclass>意見：更換渠管始治本 &#13;<br> 觀塘區區議員陳昌表示，平田邨第一期只有三座，分別為平信樓、平仁樓和平旺樓。每座每層均有四個細單位，多是獨居長者居住。邨內只有細單位使用生鐵製排污渠，裝設於廁所內。&#13;<br> 他稱，約於一年前開始，陸續有居民投訴排污渠滲出臭水，渠身生銹，至今已累積達百個投訴，居民要求更換排污渠，但迄今僅有約三十戶獲安排換渠。「佢哋啲標準都唔清晰，又冇具體嘅時間表，令到居民好無所適從。好似譚婆婆咁，佢都算係嚴重嗰批，但等到𠵱家都未有得換！」&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></spanclass></spanclass></p></body></html>