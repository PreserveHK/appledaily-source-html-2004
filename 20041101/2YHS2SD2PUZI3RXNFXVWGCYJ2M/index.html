<html><header><meta charset="utf-8"><title>激瘦PS2首賣日送企座</title></header><body><h1>激瘦PS2首賣日送企座</h1><p>本來預定11月3日跟日本同步發售嘅激瘦版PS2，香港居然可提早一日開賣，SCEH更專誠搞咗個首賣日賀一賀佢。大家只要喺11月2日（星期二），到尖沙嘴海洋中心3樓嘅SonyShop，就可快過日本買家，率先擁有呢部終極纖巧嘅新PS2，而且頭100名買家重可額外免費送多一個專用企座，即變相平咗成百蚊。即日重有美少女駐場，向排隊買新機人士，免費派發歐洲入口嘅PS2紀念版重金屬匙扣，就算未能爭到頭100位，都有額外驚喜啦。&#13;<br>記者：徐影龍</p><p><br> &#13;<br> 激瘦PS2首賣日資料：&#13;<br> 日期：2004年11月2日&#13;<br> 時間：中午12:00開始&#13;<br> 地點：尖沙嘴海港城海洋中心3樓3234室（SonyShop）</p></body></html>