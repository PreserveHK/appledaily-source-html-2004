<html><header><meta charset="utf-8"><title>愛心大使手記：<br>齊來捐助貧童達成心願</title></header><body><h1>愛心大使手記：<br>齊來捐助貧童達成心願</h1><p>近日一早一晚天氣轉涼，大使出街做嘢背囊入面梗唔少得件風褸傍身，學生哥亦紛紛着番件長袖衫返學。&#13;<br> 不過，唔係每個家庭都有能力買衫畀仔女保暖，大使前日就收到十三歲南仔寄嚟嘅「童夢成真」許願表格，得知他想要件冷背心返學嘅願望，於是大使噚日即刻帶南仔去買件冷背心。<br> &#13;<br> <spanclass>只希望有件冷背心 &#13;<br> 南仔嘅媽咪陳太同大使講：「南仔打開報紙見有童夢許願表格，就問我填表寄去蘋果好唔好？我滿足唔到個仔想要嘅嘢，惟有畀佢填表希望達成心願。」&#13;<br> 陳太嘅一番話令大使聯想到，好多細路同南仔一樣，因為屋企冇錢，就算想要一件冷衫或者一個書包咁基本嘅物資，都係一個奢望，所以佢哋會試吓填寫許願表格，希望可以夢想成真，得到佢哋想要嘅嘢，包括：書包、文具、外套、眼鏡、電腦、波鞋……等等。<br> &#13;<br> <spanclass>歡迎商戶捐贈物資 &#13;<br> 大使數數手指，蘋果「童夢成真」專戶成立至今，已經令超過八百個細路受惠，我哋嘅宗旨係盡量達成小孩子嘅願望。為咗令更多貧困孩童夢想成真，大使喺度呼籲商戶直接贊助物資送畀有需要嘅小朋友，大家亦可以透過捐款支持。&#13;<br> 查詢電話：29908688。&#13;<br> 「童夢成真專戶」捐款編號：C0121&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>