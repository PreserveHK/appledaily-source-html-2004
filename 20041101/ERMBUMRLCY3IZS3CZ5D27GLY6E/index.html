<html><header><meta charset="utf-8"><title>Panasonic筆盒王X100</title></header><body><h1>Panasonic筆盒王X100</h1><p>Panasonic的X家族之中，繼之前的X400及X500之後，又有新成員到港。呢部Ｘ家族中輩份同身形都最細的X100，外形猶如一個筆盒，四四方方，唔玩花巧線條，平平實實一個長方形，反而博得唔少歡心，加上機身相當細小，對女性用家尤其討好。&#13;<br> X100定位於入門級機種，所以價錢亦十分平易近人，開價$1,480。而且呢個價亦冇偷工減料，內置10萬像素鏡頭、32和弦及6萬5色芒，雖然個芒細就細咗啲，不過質素非常之好，影相時芒細細都睇得清清楚楚。另外亦支援MMS、GPRS及JAVA等，以千零蚊機嚟講，有功能有外形，都叫做抵玩！&#13;<br> 記者、攝影：劉耀祥&#13;<br> &#13;<br> 查詢：21099998（菱科傳訊）&#13;<br> </p></body></html>