<html><header><meta charset="utf-8"><title>O2第三擊XdaIIs換伸衫</title></header><body><h1>O2第三擊XdaIIs換伸衫</h1><p>採用WindowsMobile為作業系統的O2Xda，第一代已經鋒芒初露，第二代XdaII更全球熱賣，就算售價高達六千多港元，亦完全不乏捧場客。事隔差不多一年之後，第三代終於殺到嚟，不過唔係叫XdaIII，而係XdaIIs。雖然如此，多個「s」唔代表求其升級，全新外形不在話下，再加上大熱伸縮鍵盤設計，打字話咁易！	&#13;<br>記者、攝影：劉耀祥&#13;<br>ImageGirl：Lillian</p><p>PDA手機又再進入戰國階段！那邊廂palmOne於網上正式發表Treo650，這邊廂O2就火速於香港開發布會，宣布推出XdaII的後繼機種XdaIIs，今個月頭就於香港開賣，似乎要快人一步，搶飲頭啖湯！&#13;<br> &#13;<br> <spanclass><fontstyle>Cool爆藍色冷光鍵盤  &#13;<br> 其實Xda第三代共分有XdaIIs及IIi兩款，當中以IIi為最高階，採用520MHz處理器之外，更配上130萬像素鏡頭，之但係就預計明年初先會推出。不過今次XdaIIs亦絕對唔弱，XdaII以一身銀色機身示人，今次XdaIIs則改用黑、灰兩色，完全係另一種感覺。按鈕上亦有所改動，保留通話及方向掣之外，更加入四個快速鍵，開啟PocketOutlook及PocketIE都更加方便。&#13;<br> 但更重要就係推開機面之後，QWERTY鍵盤就即時出現，輕觸式設計加上藍色冷光背燈，十分醒神，手感亦都相當舒服，比一般按鈕更佳。雖然外形變得更實用，不過機身重量就唔算輕，210g重量對女用家似乎係一個小小考驗！</fontstyle></spanclass></p><p><spanclass><fontstyle>加入橫度顯示畫面  &#13;<br> 驟眼嚟睇，XdaIIs對比起XdaII，改良的地方似乎外形比硬件上多，都係採用WindowsMobile2003作業系統、6萬5色320×240像素顯示器、30萬像素影相鏡頭、400MHz處理器及128MBRAM記憶體，不過細心睇，就會發現XdaIIs硬件上的不同。首先電池由1,200mAh升至1,490mAh，備用時間長達168小時。而且手機制式亦由三頻改為支援四頻，對以商務用家為主嘅XdaIIs就更見實用，周遊列國公幹都啱使。&#13;<br> 內置程式上，WindowsMobile例牌菜如PocketWord、PocketIE、PocketExcel及MSNMessenger等當然唔少得，今次XdaIIs新加入「AutoConfiguration」，內置香港甚至外國各大手機網絡商，揀啱就幫你Set好有所有上網設定，唔使頭痛。而且首次支援橫度畫面顯示，睇網頁更加爽。</fontstyle></spanclass></p><p><b> Profile</b> &#13;<br> 制式：GSM850/900/1800/1900四頻&#13;<br> 作業系統：MicrosoftWindowsMobile2003&#13;<br> 處理器：IntelPXA263400MHz&#13;<br> 顯示器：6萬5千色/320×240像素/TFT&#13;<br> 記憶體：128MBRAM/96MBROM&#13;<br> 記憶卡：SD/MMC&#13;<br> 功能：藍芽、紅外線、WiFi、GPRS、30萬像素鏡頭、來電圖示&#13;<br> 備用時間：168小時&#13;<br> 通話時間：4小時&#13;<br> 體積：71.6×125×18.7mm&#13;<br> 重量：210g&#13;<br> 售價：$6,988&#13;<br> &#13;<br> </p></body></html>