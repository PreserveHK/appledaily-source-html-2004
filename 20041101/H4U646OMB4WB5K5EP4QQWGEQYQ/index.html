<html><header><meta charset="utf-8"><title>珊迪娜布洛罕有攞獎興奮到震</title></header><body><h1>珊迪娜布洛罕有攞獎興奮到震</h1><p>荷李活女星珊迪娜布洛（SandraBullock）早前喺維珍尼亞州拍攝《選美俏臥底》嘅續集，當地嘅電影機關為咗表揚珊迪娜，特登喺日前嘅維珍尼亞電影節裏面，頒咗個獎畀佢。出道以來多數拍笑片嘅珊迪娜咁少攞獎，大家睇吓佢前晚捧住個獎嗰陣，笑到見牙唔見眼，就可以諗到佢有幾感動！</p></body></html>