<html><header><meta charset="utf-8"><title>　　匯豐最受推崇 - 李八方</title></header><body><h1>　　匯豐最受推崇 - 李八方</h1><p>財經雜誌《Asiamoney》喺四五月間做咗一個有關亞洲企業品牌調查，唔係做街頭訪問，而係搵亞洲區內大企業嘅領導人做問卷，睇吓呢班亞太區猛人最推崇嘅品牌係乜。八方收到答案一睇，覺得好合理，頭位係近年積極拓展海外業務既滙豐控股，國泰排第六，前五名都係大眾熟悉嘅名。&#13;<br> 至於最不受推崇嘅品牌，好不幸亦有香港公司在內，就係電訊盈科，包尾第二，只僅僅好過包尾嘅南韓現代集團。八方聽有份參與調查嘅公司講，電盈係排最不受推崇二十間公司內唯一嘅香港公司，部份原因可能同好多投資者曾經損手，以及管理層曾大額套現及支薪有關。<br> &#13;<br> <spanclass>亞洲區最受推崇品牌排名 &#13;<br> 1.滙豐、2.新力、3.三星、4.新加坡航空、5.豐田&#13;<br> 資料來源：Asiamoney	&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>