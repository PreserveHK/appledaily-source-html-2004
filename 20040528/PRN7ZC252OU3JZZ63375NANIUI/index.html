<html><header><meta charset="utf-8"><title>一味窩輪：匯控輪9076數據靚</title></header><body><h1>一味窩輪：匯控輪9076數據靚</h1><p>滙控（005）好少有波幅大過恒指，噚日例外，收114元，升3元或2.7%，大過恒指升幅0.3個百分點。&#13;<br> 滙控Call輪，意氣風發，不在話下，而由於槓桿率好多都好勁，所以升幅亦都好爆炸，例如9173，前市槓桿率252倍（即係用1蚊透過揸隻輪控制252蚊嘅滙控正股），單日升幅89%。隻輪7月中夠鐘，輪價8.3仙，𠵱家槓桿率仍有137倍，溢價則係6%。&#13;<br> 若然繼續睇好滙控，揀低溢價嘅比較上算，9135與9076數據靚靚。9135輪價47仙，溢價0.6%，槓桿率24.3倍，對正股反應會好敏感，留意時日無多，下月底夠鐘。9076喺9月初夠鐘，輪價67仙，溢價0.6%，槓桿率17倍；以輪論輪，呢隻好吸引。<br> &#13;<br> <spanclass>中銀Call揀9169較實際 &#13;<br> 中銀（2388）收13.05元，升幅3.2%，重大過滙控。Call輪9218升86%，收6.7仙，成交金額過千萬元。炒呢件，冇錯19.5倍槓桿率好爆炸，但溢價11.5%唔低，9月底到期，壽命唔長唔短。穩陣炒中銀Call輪，9169比較實際，明年2月夠鐘，大把時間，輪價15.1仙，溢價6.4%，槓桿率8.6倍。&#13;<br> 銀行股有勢，恒生（011）與東亞（023）都會跟上去。恒生Call輪可以揀9748同9949，東亞Call輪揀9245，不過佢哋嘅溢價拍埋滙控Call輪，相對上高好多。&#13;<br> 章盛</spanclass></p></body></html>