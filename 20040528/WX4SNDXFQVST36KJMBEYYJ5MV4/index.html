<html><header><meta charset="utf-8"><title>飲食人誌：<br>買少見少揹點心盤賣懷舊大雞包</title></header><body><h1>飲食人誌：<br>買少見少揹點心盤賣懷舊大雞包</h1><p>香港地幾乎每天都有新食肆崛起，「尚在人間」的風味老店卻是剩得一間得一間。今明兩日我們會帶大家時光倒流，由上世紀六十年代倒數到二十年代的食店，有些依然奮力求生，有些可能只做埋眼下一年數載光景。好趕快趁風味成絕響前，嘗嘗那逝去年華的老味。&#13;<br>記者：李湘虹&#13;<br>攝影：梁翠妍、蔡鴻雯</p><p><spanclass><fontstyle>時光倒流38年  &#13;<br> 去北豪飲茶要有心理準備，不能光想着去懷舊如此浪漫，始終擁有38年歷史的平民茶樓，保留了從前濕𣲷𣲷的青磚地板，木摺枱無鋪枱布，你坐哪邊都一定要搭枱，而且通常搭着幾班人，十個有九個半更是阿叔阿伯，不論相識與否都可以輕易搭訕，阿姐邊揹着點心盤邊嗌「好靚大包、燒腩卷！」……在這裏你雖然找不到精緻點心同高級服務，然而食吓食吓你會同隔籬阿伯話個大包食極都唔完，他講吓講吓會嗌掛住鄭大班……&#13;<br> &#13;<br> <spanclass><fontstyle>熟客變老闆  &#13;<br> 這兒的老店味道都來自食到老的舊客仔，林老闆笑說：「我哋啲熟客好醒㗎，朝早四點幾樓面夥計未返，佢哋已經識得搵路入嚟坐低，重自己沖埋茶。佢哋就算退休都慣咗晨咁早嚟。我自己都係食開北豪有感情，早幾年舊老細退休享福，我見生意唔錯就頂嚟做。」近年除了大件夾抵食的點心外，北豪也加入了一些新款如時菜做的雲勝餃、竹笙餃，和清淡的家鄉小炒等，下個月更首設點心紙給心急客人，只希望阿姐的點心盤不會因此退役，人聲人氣可以依稀。</fontstyle></spanclass></fontstyle></spanclass></p><p><spanclass><fontstyle>熟客變老闆  &#13;<br> 這兒的老店味道都來自食到老的舊客仔，林老闆笑說：「我哋啲熟客好醒㗎，朝早四點幾樓面夥計未返，佢哋已經識得搵路入嚟坐低，重自己沖埋茶。佢哋就算退休都慣咗晨咁早嚟。我自己都係食開北豪有感情，早幾年舊老細退休享福，我見生意唔錯就頂嚟做。」近年除了大件夾抵食的點心外，北豪也加入了一些新款如時菜做的雲勝餃、竹笙餃，和清淡的家鄉小炒等，下個月更首設點心紙給心急客人，只希望阿姐的點心盤不會因此退役，人聲人氣可以依稀。</fontstyle></spanclass></p><p><spanclass><fontstyle>大過拳頭雞球大包$8  &#13;<br> 雞球大包大過我拳頭，麥兜都不能整多兩籠！一掰開可見裏頭塞滿餡料，一角是大嚿半肥瘦叉燒，另一角是滑滑雞塊，混和冬菇、椰菜、馬蹄、沙葛粒等，咦，原來還有成隻鹹蛋黃！捧着它，每一口都不同滋味，踏實滿足。</fontstyle></spanclass></p><p><spanclass><fontstyle>懷舊小菜煎釀三寶（前）?北菇扒玉掌（後）各$35  &#13;<br> 煎釀三寶是富香港特色的區寶，紅椒、青椒、茄子釀入鯪魚肉、蝦米等，咬落鯪魚肉和粉的比例剛好，滑得來不失魚味，厚杰的豆豉汁香濃惹味卻不油膩。北菇扒玉掌的鴨掌如店中所有肉類一樣，均取自林老闆的肉類批發公司。</fontstyle></spanclass></p><p><spanclass><fontstyle>招牌點心北菇燒賣（前）&#13;<br> 蟹子燒賣皇（中）百花釀豆腐（後）各$8  &#13;<br> 謝師傅話北菇燒賣是北豪獨家點心，豬肉中加入少許鯪魚肉、芫荽葱、沙葛，肉地夠膠質，沙葛爽口，連埋底下冬菇一齊歎味道更佳。百花釀豆腐很有客家婆做的小菜感覺，蟹子燒賣皇也是份量十足。</fontstyle></spanclass></p><p><spanclass><fontstyle>生滾靚粥魚骨腩粥（前）&#13;<br> 腰膶粥（後）各$12  &#13;<br> 朝早最好整碗粥清清腸胃，嫌皮蛋瘦肉粥、及第粥悶，可試試鯇魚骨、魚腩做的魚骨腩粥，林老闆說魚都是對面北河街街市魚檔買的，魚肉做了魚片粥，餘下的骨腩也可以物盡其用。怕魚腥的話可叫腰膶粥，夠晒補。</fontstyle></spanclass></p><p>北豪茶樓酒家&#13;<br> 地址：深水埗北河街28-30號地下&#13;<br> 電話：23875842&#13;<br> 點心供應時段：5:00am-1:00pm&#13;<br> 營業時間：5:00am-11:00pm&#13;<br> 座位：160個&#13;<br> 備註：茶錢$4/位，不收加一&#13;<br> 交通：深水埗地鐵站A1出口沿北河街直行</p></body></html>