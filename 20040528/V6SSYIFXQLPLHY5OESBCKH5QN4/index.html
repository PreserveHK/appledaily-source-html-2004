<html><header><meta charset="utf-8"><title>宣萱完成發育公諸同好</title></header><body><h1>宣萱完成發育公諸同好</h1><p>宣萱為最新一期男性雜誌拍攝的封面照，算是她入行多年來首次挑戰自己的性感極限，她笑言希望能突破一貫爽朗男仔頭形象以外，亦有感「發育完成」，終有勇氣以性感服裝擺甫士示人，她更有信心男性朋友看完這輯照片後會心癢癢。</p><p>入行十三年的宣萱，給人的感覺都是自信爽朗，但卻不夠柔情女性化。早前她為男性雜誌《HIM》拍攝封面照，首次作出突破挑戰性感極限，她在訪問中更自言穿衣守則是「不是衫着人，而是人着衫。」&#13;<br> <br> <spanclass>有信心擺甫士 &#13;<br> 宣萱說：「我不時看見模特兒着得好性感，無論低胸或露背，佢哋都好自然、好cool，一點賣肉感覺都冇，反而有藝術美，所以我一直都希望突破自己畀人男仔頭嘅形象，嚟一次展露性感嘅一面。」&#13;<br> 訪問中宣萱更笑說：「我認為自己已經發育完成，有信心着性感剪裁嘅靚衫，亦有信心擺出具誘惑嘅甫士。呢次拍攝過程同效果，我亦覺得好滿意，而且我有唔少男性朋友都係《HIM》嘅忠實讀者，佢哋睇咗呢輯相一定會心癢癢。」&#13;<br> <br> <spanclass>拍劇寧演自己 &#13;<br> 宣萱這次突破性以性感形象示人，展露胸部及美腿，訪問中提到她會否渴望無綫派她演一些能展露天賦本錢的角色時，她說：「都唔會強求，因為爽朗的而且確係我嘅真實性格，要我勉強演一個溫柔女人，出嚟嘅效果也未必一定好，所以我寧願做番自己。」</spanclass></spanclass></p></body></html>