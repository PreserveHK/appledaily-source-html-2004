<html><header><meta charset="utf-8"><title>一味窩輪：保險股有勢9822諗得過</title></header><body><h1>一味窩輪：保險股有勢9822諗得過</h1><p>平保（2318）今日出爐，兩隻主力保險股郁郁吓。國壽（2628）收4.425元，升10仙；人保（2328）收2.75元，升7.5仙。&#13;<br> 國壽Call輪9658收8.3仙，狂升66%，做咗是日輪王。呢隻標準輪，8月中到期，槓桿率53.3倍，睇落非常爆炸，但睇埋溢價26.2%，則覺得好難買得落手。&#13;<br> 國壽Call輪正路之選係9822同9035。前者9月尾到期，輪價41仙，溢價11%，槓桿率10.8倍。後者12月尾到期，輪價66仙，溢價13.2%，槓桿率6.7倍。&#13;<br> 人保Call輪有7件，普遍交投唔多，好多隻溢價太高，除非正股彈得好快，否則好難有作為。交投稍為似樣嘅有非標準輪9050，收8.4仙，升12%。短炒呢隻，睇成交，玩一朝半日，啲表面數據唔使睇得太清楚。<br> &#13;<br> <spanclass>炒中企Call輪揀9948 &#13;<br> 國企指數升1.3%，跑贏恒指。中企Call輪9363收3.4仙，升48%，做咗龍虎榜阿2。隻輪即將到期，炒中企Call輪咪搞呢件，可揀9948，呢件有233球易手，10月尾到期，輪價10.2仙，溢價14.9%，槓桿率10.8倍。其次9984，11月尾到期，輪價16.7仙，溢價8.4%，槓桿率5.6倍。&#13;<br> 華晨（1114）進帳5仙，Call輪9868升30%，收2.6仙，12月初到期，輪價變化冇意思，溢價62%，槓桿率9.3倍。其他華晨Call輪，亦冇邊隻揀得落手。&#13;<br> 章盛</spanclass></p></body></html>