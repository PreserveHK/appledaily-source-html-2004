<html><header><meta charset="utf-8"><title>半百之年小百合親身上馬</title></header><body><h1>半百之年小百合親身上馬</h1><p>日本殿堂級女演員吉永小百合，一向好有專業精神，好似佢最近接拍由《GO!大暴走》導演行定勳執導嘅古裝片《北之零年》嗰陣，小百合姐雖然已經五十九歲，但佢仍然堅持親自上陣拍攝騎馬戲，佢重話：「就算拍騎馬戲拍到成身汗同成身泥，抑或成身傷，我都會堅持騎晒全程為止。」睇見小百合姐嘅英姿，真係唔似成六十歲喎！</p></body></html>