<html><header><meta charset="utf-8"><title>星級名車：<br>利嘉兒獨愛金驅凌志</title></header><body><h1>星級名車：<br>利嘉兒獨愛金驅凌志</h1><p>個子嬌小的利嘉兒，人仔細細看不出原來是個愛「大」之人，坐車要揀大部的坐，因為貪其有安全感和穩定；顏色要利自己的金色，加上金得來不落俗套的香檳金也難得遇上（印象中金色的林寶堅尼最令人難忘）。這架凌志LS430Select版，雖然無豪華版的天窗和MarkLevison的音響設備，但設備一樣豪華，內櫳寬大，又是喜愛的金色，車價70萬，利嘉兒都認為買得過！&#13;<br>&#13;<br>記者：曾順珍　攝影：黃子偉</p><p><spanclass><fontstyle>踩Footbrake有啲唔慣  &#13;<br> 細細粒的利嘉兒，揸起這部凌志LS430大房車好像有點衣不稱身的感覺，但其實出奇地配合，她說全因這架車操控不錯，馬力大，機件順滑夠晒流暢。&#13;<br> &#13;<br> 凌志車出名夠靜又好穩陣，所以操控一定唔會有問題，只係個軚盤比較重，而且用footbrake，我有啲唔慣。不過呢架車內櫳好闊，可以坐齊我全家（父母、姐姐和兩隻狗），尾箱又大，可以放啲我平時需要影相用嘅衫同雜物，加上佢係金色，所以我都幾鍾意。</fontstyle></spanclass></p><p><spanclass><fontstyle>DreamCar：金色林寶堅尼  &#13;<br> 原來曾經有相士向利嘉兒贈言，金色的汽車對她有利，但要找一架金得來不俗的車就有點難度，所以她一見這架凌志，就覺得這香檳金不但毫無「娘感」，還有好Young和時代感。&#13;<br> 「我以前都有主持過《車迷動感世界》嘅電視節目，印象中只見過一架金色嘅林寶堅尼，金得嚟就好似黃金戰士一樣，一啲都唔『娘』，嗰對上揭式嘅車門，令成架車顯得好有型同好有霸氣。我雖然只係做乘客，但都覺得好High，不過真係好貴，要成幾百萬，我知道自己有錢都未必會買，所以就成為我嘅DreamCar囉！」</fontstyle></spanclass></p><p><spanclass><fontstyle>東廊瞌眼瞓即撞車  &#13;<br> 兩年前利嘉兒曾發生過交通意外，雖然沒有大礙，但從此心中有刺，每次揸車都十分小心，惟恐會再釀成意外。&#13;<br> 或者因為曾經發生過意外，利嘉兒會買一啲車身夠實淨、穩定、舒適和闊大，馬力要求反而毋須太大，2000cc對她來說已很足夠。&#13;<br> 「我一定唔會買軟頂開篷車，因為曾經有架開篷Rover，居然被人𠝹爛塊篷偷晒裏面啲音響、CD、咕𠱸，所以安全又有口碑嘅車會係我嘅考慮之列。」</fontstyle></spanclass></p><p>嗰次我因為做完嘢好攰，喺東廊時瞌咗幾秒，就真係呢幾秒，我就撞埋前面架車度，原來前面因塞車所以要慢駛，好彩對方無事。呢件事後，我揸車都開慢咗，因為好驚撞到人。</p><p><br> &#13;<br> <spanclass><fontstyle>豪轎式座艙  </fontstyle></spanclass></p><p><br> &#13;<br> <spanclass><fontstyle>車身5個燦眼位  </fontstyle></spanclass></p><p><spanclass><fontstyle>LexusLS430Profile  &#13;<br> 引擎：4293ccV8&#13;<br> 馬力：282ps/5600rpm&#13;<br> 扭力：42.5kgm/3500rpm&#13;<br> 傳動：6前速自動+/-波&#13;<br> 懸掛：（前）雙搖臂連圈形彈簧（後）雙搖臂連圈形彈簧&#13;<br> 制動：（前）通風碟式（後）通風碟式&#13;<br> 輪胎：225/55R17&#13;<br> 尺碼：5025×1830×1490mm&#13;<br> 軸距：2925mm&#13;<br> 車重：1830-1910kg&#13;<br> 0-100公里：6.2秒&#13;<br> 車輛提供：	皇冠汽車（25119430）</fontstyle></spanclass></p></body></html>