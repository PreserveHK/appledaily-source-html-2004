<html><header><meta charset="utf-8"><title>701收料站：鷹美快自由展翅</title></header><body><h1>701收料站：鷹美快自由展翅</h1><p>今個星期，造運動衫嘅鷹美（2368）炒得好熱鬧，小初好奇走去問經紀陳，佢話隻股舊年8月中上市，數下手指就快夠6個月，可以批股又可以減持，所以先行造勢引人注意。&#13;<br> 鷹美去年上市時，正值皇馬訪港之期，掀起足球熱潮，當時無論大人同細路，都買番件波衫威吓，加上有台灣客坐鎮，所以上市時一度備受追捧。&#13;<br> 熱鬧過後，隻股好快就回復平淡，但前日突然開車，起初小初以為係虛火，但睇埋成交同陣容又唔多似，好似噚日咁，鷹美又升6.82%，收1.41元，成交股數增至771萬股，金額1041萬元。&#13;<br> 經紀陳話，鷹美幕後人士在投資界浸淫多年，有番咁上下實力，雖然芬佬近排好似略為忽略工業股，但據講鷹美本業真係有得做，大隻佬如裕元（551），舊年都收購一檔運動衫生意，如果人哋真係做嘢，根本唔怕冇人跟尾，只係隻股失驚無神升咗咁多，都係睇定啲先至上車。&#13;<br> 慕容小初</p></body></html>