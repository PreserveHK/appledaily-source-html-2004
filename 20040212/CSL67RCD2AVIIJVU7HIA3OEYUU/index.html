<html><header><meta charset="utf-8"><title>一味窩輪：9160數據靚低吸短炒</title></header><body><h1>一味窩輪：9160數據靚低吸短炒</h1><p>港股是日波幅唔細，有180點。短期內個市仍然會反覆，升上高位有回吐壓力，落到低位有執平貨活動，市場始終係錢多，大把錢等住入市買嘢。短期炒股同炒輪策略，都係低買高賣。&#13;<br> 長實（001）收74.25元，跌1格，吼佢回落三幾個位，趁低撈Call輪短炒，對象有9160，5月夠鐘，輪價57仙，溢價4.7%，槓桿率13倍，數據好靚。&#13;<br> 新地（016）收76.75元，跌1.25元，等機會正股回落至75元左右，執啲Call輪短炒，執些少利潤即離場，最佳主角係9323，5月夠鐘，輪價66仙，溢價6.3%，槓桿率11.6倍。<br> &#13;<br> <spanclass>中石油Call9901買得過 &#13;<br> 中石油（857）守穩喺3.95元，BP前排將中石油清倉，消息已告淡化。中石油喺外國芬佬眼中，始終係抵買貨色。吼住中石油反覆嗰陣，見回落三兩格之時，買些少Call輪，短途主角係9405，6月到期，輪價45.5仙，溢價9%，槓桿率8.7倍。計數買貨，9901買得過，輪價1.27元，冇錯槓桿率3.1倍唔夠爆炸力，但勝在平水。&#13;<br> 中煤（003）跌5仙，Call輪9248回吐，收76仙，跌7.3%，隻輪5月到期，負溢價0.4%，槓桿率16.7倍，夠晒爆炸力。&#13;<br> 章　盛</spanclass></p></body></html>