<html><header><meta charset="utf-8"><title>新車速報：真多Fun<br>平治SL500配7前速半自動波</title></header><body><h1>新車速報：真多Fun<br>平治SL500配7前速半自動波</h1><p>近年熱賣嘅全新平治SL車系，接連有新品種推陳出新，繼有特別版嘅AMG型號之外，近期車廠新面世嘅7G-Tronic7前速半自動波箱，繼換裝於全新S-Class豪華轎車之後，新推出嘅SL500亦有相同嘅配套，令轉檔變得更利落細膩，有助提升加速時嘅順滑度。&#13;<br>&#13;<br>記者、攝影：陳偉林</p><p>平治新SL車系自於2002年踏足香港以來，銷量一直持續向好，尤其係2003年嘅銷售情況，更無懼上半年嘅SARS疫潮影響，成為去年銷量至突出嘅超級Roadster開篷轎跑車呢！</p><p><spanclass><fontstyle>外形剛勁跑意盎然  &#13;<br> 至於呢部2004年新版嘅SL500型號，外形雖未有任何大修飾，惟全車備有原廠包圍裝置，匹配一對雙橢圓Xenon大燈組合，又有時款17吋跑車合金胎軨組合，加上雙出式富剛勁美嘅排氣喉，可謂盡現出呢部SL500跑車嘅狠勁一面。</fontstyle></spanclass></p><p><spanclass><fontstyle>車廂配搭高級豪華  &#13;<br> 講到座艙陳設，屬頂級型號之一嘅SL500，既有全方位電控跑車座椅連電暖設備，又有至頂級CD音響連AV系統及屏幕，以及免提電話跟電子導航設備；惟全車焦點所在，可會是一個電動硬摺頂及天幕式玻璃頂配搭，還有可手動開關嘅車廂防滾架組合，就算開篷以高速馳騁時，亦未有安全顧慮㗎！</fontstyle></spanclass></p><p><spanclass><fontstyle>7前速波箱表現順滑  &#13;<br> 新車沿用一台5.0公升V8偈，輸出數值不變，惟改配上一套7G-Tronic7前速半自動波箱後，以全自動操控輕鬆又自在之餘，若改以手動轉檔，明顯反應來得順滑利落外，更有助提升高轉嘅加速力；再者，多設一個檔位，更能迎合不同彎道嘅需要，加上主動式ESP、ASR及SBC系統，還有ABC、ABS連EBD裝置，予人出眾可靠嘅循迹性同安全感呢！</fontstyle></spanclass></p><p><spanclass><fontstyle>記者評語：新波箱令表現更出色  &#13;<br> 平治車系陸續加入一套名為7G-Tronic嘅7前速半自動波箱，令轉檔變得更順滑流暢外，更有助起跑加速嘅敏捷性；而喺全新平治SL500本身出類拔萃嘅包裝相互配搭下，令呢部超級Roadster更富吸引性。&#13;<br> &#13;<br> <b> 平治SL500規格</b> &#13;<br> 引擎：4966ccV8DOHC&#13;<br> 馬力：306ps/5600rpm&#13;<br> 扭力：46.9kgm/2750-4250rpm&#13;<br> 傳動：7前速7G-Tronic半自動波，後輪驅動&#13;<br> 懸掛：（前）四連桿（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：255/45ZR17MichelinPilotSport&#13;<br> 尺碼：4535×1815×1298mm&#13;<br> 軸距：2560mm；車重：1845kg&#13;<br> 0-100公里：6.3秒；極速：250km/h（有限制）&#13;<br> 平均耗油：12.7L/100km&#13;<br> 新車售價：港幣158萬起&#13;<br> 車輛提供：盈科汽車（23121132）</fontstyle></spanclass></p></body></html>