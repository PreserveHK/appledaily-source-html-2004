<html><header><meta charset="utf-8"><title>Nike雷射系列始創人--MarkSmith</title></header><body><h1>Nike雷射系列始創人--MarkSmith</h1><p>Nike的雷射球鞋系列，被喻為科技與藝術的結晶；所以今次雷射系列有行貨推出，立即大事宣傳；除咗同D-Mop搞展覽之外，重請到Laser系列始創人──MarkSmith及德國ArtistTomLuedecke來港宣傳。佢哋都係喺Nike嘅「InnovationKitchen」設計室工作，好多經典鞋款都出自此處；難得有咁嘅機會，梗係捉住Mark問吓嘢、偷吓師喇！</p><p><b> M　MarkSmith&#13;<br> H　H</b> &#13;<br> H：雷射技術會在Nike愈來愈普遍嗎？&#13;<br> M：會愈來愈多，但唔打算出得太濫。&#13;<br> H：據聞AirZoomGeneration2都係雷射……&#13;<br> M：你又知？AZG2概念係嚟自占士嘅紋身，鞋身由EricAver做，我主要做Laser圖案，佢好鍾意呢個設計。&#13;<br> <spanclass>AJXX亦玩雷射 <br> &#13;<br> H：AJXX呢？你有份參與喎，有傳AJXX係冇鞋帶。&#13;<br> M：其實AJ9到AJ15代都係我同TinkerHatfield參與設計；不能講太多AJXX，只可以話有運用雷射技術；當然有鞋帶，因為鞋帶有佢嘅用途。&#13;<br> H：其實我見製衣工業已有雷射機一段時間，可做出好準確嘅圖案，請問同Nike用嘅有乜分別？&#13;<br> M：最大分別係速度，其他就分別不大。<br> &#13;<br> <spanclass>將來或有雷射iD系列 &#13;<br> H：下一代雷射會唔會邀請亞洲嘅Artists參與？Nike有冇LaseriD化嘅打算？&#13;<br> M：暫時未有亞洲Artists參與下一代的設計；至於LaseriD，呢個係我哋其中一個目標，但未知幾時會有。&#13;<br> H：點睇人哋儲你啲鞋而唔係攞嚟着呢？（佢當日着嘅TokyoDunk，炒價成八千蚊）&#13;<br> M：鞋唔好攞嚟擺，一定要着！&#13;<br> 雖然訪問時間不多，又好似冇乜「正料」，不過我諗大家注意力都放晒喺佐敦嚟香港上面；下期再同大家講吓「波神襲港」嘅最新消息。&#13;<br> Hleung-波鞋網站<ahref http:>www.hk-kicks.com 頭目，最愛佐敦同柏賓，最怕寫字。&#13;<br> Email:<ahref>hleung@hk-kicks.com </ahref></ahref></spanclass></spanclass></p></body></html>