<html><header><meta charset="utf-8"><title>阿嬌廣州晒胸仆兩鑊<br>Twins不辭而別三萬人呆等</title></header><body><h1>阿嬌廣州晒胸仆兩鑊<br>Twins不辭而別三萬人呆等</h1><p>Twins前晚在廣州舉行演唱會，鍾欣桐（阿嬌）穿銀色bratop大擘一字馬，睇頭十足，卻兩度跌倒。Twins完騷後為免歌迷衝上台，沒有告別便匆匆離開，留下三萬名觀眾呆等偶像。　記者林德雄廣州直擊</p><p>人氣組合Twins前晚在廣州天河體育場舉行一場「Twins04好玩廣州演唱會」，請來鄭希怡（Yumiko）及Boy'Z任表演嘉賓，吸引三萬觀眾入場。主辦單位本安排千多名公安到場維持秩序，但最後要增援至二千多名公安。<br> &#13;<br> <spanclass>及時拉着Kenny &#13;<br> 前晚Twins的服飾幾乎與早前香港的個唱一樣，只是增加了一套tubetop傘裙，其中最性感的仍然是一套銀色bratop，但阿嬌似乎身形比前略胖，穿bratop時看起來更有睇頭。她演出時兩度幾乎跣倒，幸及時輕拉着在旁的Kenny，才幸免出醜。&#13;<br> 另外，因觀眾反應太熱烈，Twins演出完畢後，火速由升降台離場，連再見也不說便步上預先安排的保母車離開，剩下不知已完騷的三萬名觀眾呆等Twins出場，待現場亮燈，觀眾才意會演唱會結束。事後Twins經理人霍紋希表示，為怕熱情觀眾知道完場後，衝上台造成危險，所以Twins才沒有道別便離開。&#13;<br> 事後蔡卓妍（阿Sa）說：「今晚好勁好興奮呀，上次喺廣州開演唱會，室內場地只有八千觀眾，都未試有三萬人咁多，室外好好feel，但四圍走好熱。」阿Sa謂她們綵排時，公安列出很多規條，她說：「唔畀觀眾企起身，又唔可以握手，因為場地問題，觀眾坐得太近。」早前有指張惠妹近日亦會於廣州開騷，為避Twins才改期，阿嬌聞言說：「點會呀？阿妹係演唱會之后喎！」<br> &#13;<br> <spanclass>阿Sa滿意身形 &#13;<br> 此外，Twins昨日在旺角新世紀廣場，與陳妙瑛簽約成為其靈芝丸代言人，阿Sa似乎對豐胸甚有興趣，她說：「陳妙瑛贊助我同阿嬌，同埋我哋媽咪都可以食，聽講靈芝丸可以豐胸，咁咪啱我？」阿Sa可要求獲贊助豐胸？她卻說：「我對自己滿意嘅，阿媽生成嘛！」</spanclass></spanclass></p></body></html>