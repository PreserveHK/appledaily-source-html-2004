<html><header><meta charset="utf-8"><title>踢爆蔡少芬拍咀戲大細超<br>子華翻舊帳：Ada欠我一嘢</title></header><body><h1>踢爆蔡少芬拍咀戲大細超<br>子華翻舊帳：Ada欠我一嘢</h1><p>過往跟對手拍過不少接吻戲的蔡少芬（Ada），昨日被黃子華踢爆早年合作時曾以宗教理由拒絕跟他拍咀戲。但事隔一個月子華卻發現Ada在另一部戲中跟任達華接吻，惹來Ada嫌棄子華疑雲。子華還笑言：「Ada欠我一嘢。」</p><p>穿上性感吊帶婚紗的蔡少芬，昨日在九龍塘與黃子華拍攝電視劇《棟篤神探》的一幕結婚場面。&#13;<br> 在Ada拍攝個人照時，記者問子華跟Ada可有接吻鏡頭時，子華竟踢爆Ada早年曾經拒絕在電影中跟他接吻。子華說：「今次好彩冇，只不過幾年前Ada欠我一嘢（指接吻），當年佢以宗教理由唔肯同我咀。點知一個月之後，竟然俾我發現佢喺第二部戲同任達華咀，就算今次冇，佢下一套都要還㗎啦！」<br> &#13;<br> <spanclass>大讚子華急補鑊 &#13;<br> 子華笑言若Ada繼續拒絕跟他接吻，就要給他一萬幾千元作為安撫。記者及後追問Ada當年為何拒吻子華時，Ada即大發嬌嗔嚷道：「叫佢唔好嘈啦！好多年前我同子華拍一部戲，我飾演女同志角色，我覺得冇需要同男性kiss。但同任達華嗰次，我哋係做夫婦，咁兩公婆kiss好正常啫！如果劇情有需要嘅話我冇所謂。」&#13;<br> 問Ada這舉動會否令人懷疑她嫌棄子華，她即急忙補鑊說：「絕對唔會，子華咁靚仔，我邊敢嫌棄佢吖，佢人又好又冇口氣，又唔會博懵。」<br> &#13;<br> <spanclass>過節孤伶伶煲碟 &#13;<br> 此外，子華透露情人節留在家中欣賞劇集《走向共和》影碟，問他是否跟女友一起看時，子華卻說：「呢啲嘢唔啱佢，所以佢咪做自己嘢囉！情人節出街又唔平，我又怕人多，過時過節出面發生乜嘢意外一定冇我份，寧願留喺屋企。」&#13;<br> 採訪、攝影：楊潔雯</spanclass></spanclass></p></body></html>