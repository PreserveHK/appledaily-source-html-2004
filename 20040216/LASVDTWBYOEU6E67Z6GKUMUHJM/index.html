<html><header><meta charset="utf-8"><title>阿媽反對入行　矢言愈跌愈強<br>陳祖明頭炮唔響即返歸</title></header><body><h1>阿媽反對入行　矢言愈跌愈強<br>陳祖明頭炮唔響即返歸</h1><p>成龍前晚出席春茗時大談兒子陳祖明，有報道指林鳳嬌表示若祖明的新片《千機變II花都大戰》成績不理想，便要兒子放棄拍戲，繼續學業，成龍坦承確有其事。成龍又表示祖明十八歲時，曾開過家庭會議討論他可否入行拍戲，最後林鳳嬌願意讓祖明一試。</p><p>成龍、莫文蔚與男友馮德倫、何超儀與陳子聰等，前晚在尖沙嘴出席JCGroup春茗。成龍的兒子陳祖明近日與Twins拍攝《千機變II花都大戰》，他承認太太林鳳嬌對祖明表示過若《千II》片成績不理想，便要放棄拍片。<br> &#13;<br> <spanclass>擔心兒子失敗 &#13;<br> 有報道指林鳳嬌雖准許祖明拍戲，但協議若《千II》票房不好，便要繼續學業，成龍說：「係呀，如果成績唔好，佢就唔再發展演藝事業，阿嬌（林鳳嬌）一直都反對祖明入行，祖明由十四歲開始就作曲，佢𠵱家都作咗幾十首歌。祖明十八歲時，我哋開過家庭會議，討論可唔可以畀機會佢試吓，阿嬌擔心佢會失敗，祖明話自己會愈跌愈強，其實佢好大壓力，因為大家會將我哋兩父子比較。」&#13;<br> 成龍表示近日收到影迷寄來的支票予已逝世的梅艷芳，以作慈善用途，他已將支票轉交何冠昌太太，由她安排捐到四海一心慈善基金或志蓮淨苑。<br> &#13;<br> <spanclass>超儀獲贈菊花 &#13;<br> 另外，莫文蔚和男友馮德倫前晚亦為座上客，成龍拉攏他倆一起合照，莫文蔚一臉尷尬，還與馮德倫保持大段距離。而陳子聰前晚見到記者拍照顯得很避忌，超儀解釋：「老公近排肥咗，所以冇自信，佢話唔夠靚仔。」超儀又表示陳子聰日前送花祝賀她獲提名金像獎，她說：「老公送咗黃菊花，我問佢係咪我個樣似墓碑，老公話買花時覺得啲花笑得好開心咪買囉。」&#13;<br> 採訪、攝影：魯萍</spanclass></spanclass></p></body></html>