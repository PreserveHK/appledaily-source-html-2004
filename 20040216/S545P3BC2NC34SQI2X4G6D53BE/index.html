<html><header><meta charset="utf-8"><title>LG新機一式兩份7050滑蓋影相</title></header><body><h1>LG新機一式兩份7050滑蓋影相</h1><p>LG近年猛攻GSM制式市場，新機每每總有份新鮮感，例如首創將影相鏡頭放於機側嘅7100，令仿效者相繼而來。而04年LG頭炮就大玩一式兩份，7050與5500猶如孖生兄弟，滑蓋式設計令畫面可大可細，當中7050更配備30萬像素影相鏡頭，打開滑蓋就即刻影得！同場亦有另一新機7070，繼續玩摺機兼影相。&#13;<br>&#13;<br>記者：劉耀祥　攝影：梁細權　ImageGirl：Echo</p><p><spanclass><fontstyle>LG7050/5500Profile  &#13;<br> 制式：GSM900/1800雙頻&#13;<br> 顯示器：65,000色/128×160解像度&#13;<br> 鏡頭：30萬像素（7050）&#13;<br> 功能：GPRS、40和弦、WAP、JAVA&#13;<br> 備用時間：150小時&#13;<br> 通話時間：240分鐘&#13;<br> 體積：94×44×21.5mm&#13;<br> 重量：89g　推出日期：3月前</fontstyle></spanclass></p><p><br> &#13;<br> 滑蓋式手機最為經典可謂Nokia的8810系列，今回新機7050落到LG手上，仍然諗頭多多，首先最搶眼就係將鍵盤設於滑蓋面，令機身體積保持細小，未打開滑蓋相當細部，放落褲袋都冇問題，若果天線可以短番啲就更加Perfect。其次更重要就係將個彩芒造得更加大個，芒嘅大部份面積都藏於機內，啱晒啲想要直身機、又要大芒但係又怕會整花個芒嘅用家。打開滑蓋之後，6萬5差唔多接近2吋，128×160解像度畫面細緻度合格。不過未知係咪筆者隻耳仔太大，聽電話時總覺頂住頂住。</p><p><br> &#13;<br> <spanclass><fontstyle>30萬像素9連拍  &#13;<br> 今次7050重有個孖生細路5500，外形兩者大致上一模一樣，最大分別就係7050機背裝有一個30萬像素相機，不過細看之下亦可以睇得出按鈕上各有分別，因為7050機面有個影相快速掣，而5500則換上行事曆按鈕。具有4倍變焦嘅30萬像素鏡頭，預覽反應相當流暢，玩9連拍都非常輕鬆，之但係於芒睇相就稍嫌顏色較淡，人像相面色較白，但影完相可以經MMSSend畀朋友之外，做埋相片電話簿、來電大頭相及牆紙都得，喺玩意上大量搭夠。</fontstyle></spanclass></p><p><spanclass><fontstyle>7070抵玩扭擰影相機  &#13;<br> 影相手機價錢不斷探底，由4千幾去到2千幾蚊都有交易，而且唔單止係細廠專利，連大廠都玩埋一份。所以今次LG除發表7500及5500之外，同場亦發表抵玩影相手機7070，30萬像素影相鏡頭配上6萬5色彩芒，開價都只係$2,580。外型上7070同之前LG嘅風格頗大分別，影相鏡頭唔喺機面唔喺機側，今次就放喺機背，而且全銀色機身對於鍾意撞色嘅LG嚟講就唔多見。不過睇埋個彩芒就終於搵番陣「LG味」，皆因7070個扭擰式彩芒，同之前7100設計源出一徹，而且今次轉起上嚟感覺比7100更順手及紮實。功能上，32和弦、GPRS、MMS、JAVA及來電大頭相都有齊，$2,580重係行貨，都的確抵玩。</fontstyle></spanclass></p><p><br> &#13;<br> <spanclass><fontstyle>LG7070Profile  &#13;<br> 制式：GSM900/1800雙頻&#13;<br> 顯示器：65,000色/128×160解像度&#13;<br> 鏡頭：30萬像素&#13;<br> 功能：GPRS、32和弦、WAP、JAVA&#13;<br> 備用時間：200小時&#13;<br> 通話時間：210分鐘&#13;<br> 體積：91×45×23mm&#13;<br> 重量：99.5g&#13;<br> 推出日期：已推出</fontstyle></spanclass></p></body></html>