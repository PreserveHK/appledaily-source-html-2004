<html><header><meta charset="utf-8"><title>新車速報：<br>本田OdysseyAbsolute創新按掣收摺座椅</title></header><body><h1>新車速報：<br>本田OdysseyAbsolute創新按掣收摺座椅</h1><p>本田Odyssey豪華七人MPV，經歷兩代蛻變之後，路向卻有180度大轉變，不僅係一部出眾豪華MPV，而且重滲入有時尚富High-tech味道，加上Absolute頂級版一台輸出達200匹嘅2.4公升i-VTEC偈，匹配一身專用包圍配搭，還有跑車化嘅5前速半自動波組合，同埋一按式電控收摺尾排座椅設計，喺一眾講求斯文嘅MPV車款中，可會有一新耳目又突破嘅感受呢！	&#13;<br>記者、攝影：陳偉林</p><p>本田Odyssey車系一向以高檔豪華MPV形象示人，自推出以來亦不乏捧場客支持，尤其係第一代後期嘅天幕式玻璃頂配搭，至今仍未有新車款可及；惟其包裝及個性，卻一直未有突破，漸為其他同級對手嘅鋒芒所蓋過，及至去年下半年廠方宣布，正式推出新一代Odyssey車系，又再勾起一眾本田車迷嘅盼望呢！</p><p>&#13;<br> &#13;<br> &#13;<br> <spanclass><fontstyle>Absolute特別版跑格鮮明  &#13;<br> 早陣子，我哋率先測試過全新Odyssey，其獨特造型加上特低車高，既有利出入室內車場，而且重大大提升行車穩定性同低重心嘅好處；惟講到吸引力，今趟呢部頂級OdysseyAbsolute，可謂至出眾又見有突破感。皆因全車有專用跑車包圍外，一對魅力盎然嘅HID大燈，重有原廠霧燈及17吋跑車合金胎軨組合，一份MPV以外嘅跑格油然而生，自然較一眾同級車表現更突出呢！</fontstyle></spanclass></p><p><spanclass><fontstyle>專用設備講究又豪邁  &#13;<br> 唔單止賣相出位，就連車廂三排七座位，空間既寬敞又見組合多變，前、中排不僅配搭成敞大卧鋪，尾排更有一按式電控，可整幅收摺放平，配合中排可有多兩倍載物空間，又或者將尾排倒轉成郊遊安樂椅呢！&#13;<br> 再者，此車備有三輻式跑車軚環，又有金屬味重嘅短波棍設計，還有金屬腳踏及門枕㖭！其他設備重包括前後恒溫冷氣、高級音響同全車6個安全氣袋及充氣簾幕㗎！</fontstyle></spanclass></p><p><spanclass><fontstyle>200匹i-VTEC偈好突出  &#13;<br> 全新Odyssey用上偏平樹脂製65升油缸，橫置於後軸前方，既有高保護性，又可以平衡前後車重、降低重心嘅功能；而一台擁有高達200匹輸出嘅2.4公升i-VTEC偈，匹配5前速半自動波，明顯起跑加速反應強而有勁，加上獨立低矮嘅雙搖臂組合，高速走彎時又見循迹力強。再者，主動式電子VAS裝置匹配四輪碟煞、ABS連EBD組合，重有高制動表現㗎！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>一按即收  </fontstyle></spanclass></p><p><spanclass><fontstyle>記者評語：個性獨特展魅力  &#13;<br> 繼早前測試過一部全新版本嘅Odyssey之後，今趟呢部頂級Absolute型號，不僅造型豪邁富跑意之餘，一台2.4公升i-VTEC偈表現亦見剛勁加速力強，加上Absolute版多項專用配套，倍見多一份尊貴感及獨特性，操控及駕駛感覺又豈止一般七人MPV咁簡單呢！</fontstyle></spanclass></p><p><spanclass><fontstyle>本田OdysseyAbsolute規格  &#13;<br> 引擎：2354cc直4DOHC&#13;<br> 馬力：200ps/6800rpm&#13;<br> 扭力：23.7kgm/4500rpm&#13;<br> 傳動：5前速半自動波，前輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：215/55R17YokohamaAspec&#13;<br> 尺碼：4765×1800×1550mm&#13;<br> 軸距：2830mm；車重：1640kg&#13;<br> 平均耗油：11.0km/L&#13;<br> 新車售價：港幣34萬元起&#13;<br> 車輛提供：AT1000.com（25252109）</fontstyle></spanclass></p></body></html>