<html><header><meta charset="utf-8"><title>馮仁昭四圍超：<br>塔倫天奴狂𠝹蘇菲亞突取消訪港</title></header><body><h1>馮仁昭四圍超：<br>塔倫天奴狂𠝹蘇菲亞突取消訪港</h1><p>荷李活鬼才導演昆頓塔倫天奴（QuentinTarantino）拍完《標殺令》後，曾經同女主角奧瑪花曼（UmaThurman）傳緋聞，不過上個禮拜佢多次被目睹喺紐約同已跟導演史碧鍾斯（SpikeJonze）分居嘅《迷失東京》女導演蘇菲亞哥普拉（SofiaCoppola）約會，佢哋除咗上周五一齊喺紐約市出現外，周六又到酒吧消遣，星期日重手拖手去影視店租DVD，非常親密！<br> &#13;<br> <spanclass>Rosemary捧塔倫天奴 &#13;<br> 趁住《標殺令2》今日喺本地上映，塔倫天奴本來決定下星期嚟香港，星期四（六日）同本地傳媒見面，之後就會轉去法國，為康城電影節擔任評審團主席。點知塔倫天奴噚日突然透過Miramax電影公司宣布因為唔舒服，取消下周來港行程，搞到已經幫佢book晒酒店嘅電影公司十分頭痛，簡直鬧劇一場！&#13;<br> 另外劉家良、劉家輝同劉家榮三人，以及江欣燕夫婦及Rosemary等，前晚去尖沙嘴睇《標殺令2》首映，早排江欣燕丈夫俾人影到扶住女伴嘅照片，前晚兩夫婦着情侶裝闢謠，江欣燕話：「我唔識個女仔，我亦有同男性朋友去夜街，嗰日我老公行條斜路，扶吓人好正常啫。」	<br> &#13;<br> <spanclass>廖碧兒纖體唔使着泳衣 &#13;<br> 廖碧兒前晚喺柴灣幫纖體產品諾纖拍廣告，取代咗陳慧珊（Flora）做代言人，不過廖碧兒話：「唔係，Flora啱啱同呢個產品嘅合約滿咗。」問廖碧兒點解唔着泳衣上陣，佢話：「以健康形象為主，如果有需要咪着。」廖碧兒已落實做許冠傑演唱會嘅嘉賓，佢到時重會唱歌同跳舞，廖碧兒話：「阿Sam之前重送咗個簽名結他畀我。」真係恨死隔籬。</spanclass></spanclass></p><p><spanclass>張佩金祈求早日返港 &#13;<br> 張佩金早排喺上海遇車禍受重傷，𠵱家重喺當地養傷，有線娛樂新聞台上個星期就派咗攝製隊去上海採訪。張佩金好想返香港繼續工作，不過醫生覺得佢嘅要求係「發神經」。佢想試吓唱歌，但唔夠氣，唱兩句就會好攰，希望佢快啲好番啦。另外，有線亦訪問咗張佩金嘅男友洪子軒（Harry）。<br> &#13;<br> <spanclass>曾志偉搵林苑唱歌有因 &#13;<br> 曾志偉同林苑及《江湖》嘅導演，噚日一齊去港台做訪問，本來有信心電影總票房可以過億嘅志偉，話套戲冇得喺內地上映，應該好難達到呢個數字，至於套戲嘅主題曲，就由林苑同杜汶澤唱。曾經同林苑傳緋聞嘅志偉，理直氣壯話唔搵劉德華張學友啲天王合唱，就俾人話有私心，佢話：「愈描愈黑，冇需要理，而且華仔當時（因合約問題）唔唱得歌嘛！」<br> &#13;<br> <spanclass>林曉培谷新歌唔衰得 &#13;<br> 林曉培（Shino）第一次喺上海發表新歌《無私的天堂》，亦係佢首次同上海管弦樂團合作，Shino好興奮咁話：「和管弦樂團合作是絕不可以有任何差錯，感覺很不一樣。」Shino早排特登嚟香港幫張佩金錄歌，𠵱家歌名定為《h》，Shino話：「我很重視這首歌，不管要到錄音室多少次，我都要錄得最好，希望五月初能完成製作。」<br> &#13;<br> <spanclass>邵逸夫誤傳內地入院 &#13;<br> 噚日坊間突然傳出無綫電視老闆邵逸夫入咗醫院，馮仁昭就打畀無綫總經理陳志雲，佢話：「六叔同太太方逸華去咗杭州一間佢資助興建嘅醫院度參觀，今日有咁多記者誤傳六叔入醫院，真係莫名其妙，六叔不知幾精神，佢同太太周一先會喺內地返香港。」知道六叔冇事，啲記者先至鬆一口氣！</spanclass></spanclass></spanclass></spanclass></p></body></html>