<html><header><meta charset="utf-8"><title>艾頓莊怒斥觀眾歧視黑人</title></header><body><h1>艾頓莊怒斥觀眾歧視黑人</h1><p>艾頓莊（EltonJohn）對於上星期《全美偶像大賽——一夜成名》入面，其中三位女參賽者攞最低分，覺得好唔公平，佢認為三個參賽者都擁有靚聲，而且表現出色，但係因為佢哋都係黑人女性而被睇低，所以佢大鬧投票嘅觀眾種族歧視。不過講真，上屆個冠軍RubenStuddard都係黑人，咁又點解釋呢？另外，艾頓莊七月會同由學生組成嘅樂團合作喺紐約開騷。</p></body></html>