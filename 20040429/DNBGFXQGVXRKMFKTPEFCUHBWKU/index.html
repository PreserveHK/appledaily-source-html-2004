<html><header><meta charset="utf-8"><title>男友涉藏毒　冇得演無綫新劇<br>阿Yu冷漠扮傻：唔熟周永恆</title></header><body><h1>男友涉藏毒　冇得演無綫新劇<br>阿Yu冷漠扮傻：唔熟周永恆</h1><p>周永恆日前涉藏毒而被捕，現時他已全線停工，昨早更向無綫主動辭演下周開拍的新劇《學警雄心》。而其緋聞女友趙頌茹昨日竟揚言與他「唔係太熟」，速速劃清界線。</p><p>周永恆日前因為涉嫌藏毒而被警方拘捕，雖然他已以五千元獲准保釋，但相信他今日仍要過一個不愉快的二十歲生日。周永恆已暫停所有工作，包括一個內地文藝晚會。周永恆早前因緋聞女友趙頌茹（Yu）在青衣被撩，他為護花而與人毆鬥，但昨日阿Yu竟表示與他不熟。<br> &#13;<br> <spanclass>自稱意志堅 &#13;<br> 阿Yu昨日在銅鑼灣出席電視電影《無憂24小時》拜神儀式，對於周永恆涉藏毒一事，她即扮儍說：「我未睇報紙，都係啱啱至知，涉及警方嘅嘢我唔方便講太多，希望佢冇事。」問她知否對方有服藥物習慣？阿Yu說：「唔清楚，我啲朋友都冇乜食過。」至於她自己曾否試過被人引誘服藥物？她馬上說：「從來都冇，我由細到大嘅意志力都好強。」&#13;<br> 阿Yu自稱至今未曾與周永恆聯絡，未知她是否覺得被對方連累？阿Yu只稱做藝人食得鹹魚抵得渴，但她亦再次否認與周永恆在觀塘共賦同居之傳聞，她說：「我識個伯伯住喺度，我識伯伯個女，自己先喺嗰度出現。」&#13;<br> 再問她是否與周永恆相熟時，她竟說：「又唔係太熟，一齊拍過嘢，一班朋友出嚟食吓飯，唱吓卡拉ＯＫ咁囉。」提到今日是周永恆的二十歲生日，阿Yu聞言又繼續裝儍說：「係咩？聽日幾多號呀？祝佢生日快樂。」<br> &#13;<br> <spanclass>思緒好混亂 &#13;<br> 此外，周永恆原定下周一為無綫三十集新劇《學警雄心》試造型，他在劇中與吳卓羲及陳鍵鋒一同扮演學警，但昨日其經理人已主動致電無綫提出辭演。其經理人彭淑霞昨日亦透過電話說：「暫時佢嘅工作要停一停先，我哋噚晚有同佢聯絡過，佢自己都好混亂，公司會再睇吓件事發展至有決定。」&#13;<br> 阿Yu昨出席活動後，即乘坐保母車離開，但她卻不敢再往觀塘留宿，改而前往屯門黃金海岸海澄軒。當她見記者追訪而至，下車時即發脾氣，對在場保安說：「攔住佢哋，呢度私人地方嚟㗎。」之後她即怱上樓。&#13;<br> 採訪、攝影：卓美娟、朱倬誼</spanclass></spanclass></p></body></html>