<html><header><meta charset="utf-8"><title>香港XBOXLive今日開鑼<br>挑戰全球75萬高手</title></header><body><h1>香港XBOXLive今日開鑼<br>挑戰全球75萬高手</h1><p>只係得自己一個人打機，覺得單調無新意？等咗好耐嘅XBOX撒手鐧XBOXLive，香港今日終於正式開鑼，以往因網上遊戲OnlineGame而鍾情電腦遊戲嘅機迷，隨着XBOXLive嘅出現，終於可以脫離電腦框框，打通全球Live網絡，直接向全球超過75萬名Live強手挑戰，而且唔少遊戲都可以靠Live下載更新，機迷就可以Keep住有「新」Game玩。&#13;<br>&#13;<br>記者：許福合&#13;<br>攝影：陳盛臣　ImageGirl：Fion</p><p>今日XBOXLive正式開張，想成為XBOXLive嘅玩家，除咗要擁有XBOX主機外，更要買一套XBOXLive嘅StarterKit（$368），當中包括XBOXLive帳戶、對講聽筒、2個XBOXLive遊戲及12個月費用，就可以上網玩到任何支援XBOXLive嘅遊戲。&#13;<br> &#13;<br> <spanclass><fontstyle>多人對戰夠熱鬧  &#13;<br> 網絡遊戲其實不出兩大元素，多人連線對戰及下載更新遊戲，就以勁Hit嘅賽車遊戲《PGR2》為例，上XBOXLive就可以向世界各地嘅車手挑戰，同時最多8人作賽，加埋XBOXLive會記錄玩分數，可用嚟提升等級或買更強馬力嘅新車，挑戰更強對手，想學嘢又可下載高手嘅「鬼車」練習，玩法變得更多元化，亦有些遊戲甚至可以下載新任務版圖等，有咗Live，遊戲明顯會變得更耐玩。&#13;<br> 除此之外，XBOXLive又係一個網絡平台，透過附送對講耳筒，部份遊戲可以支援VoiceChat，對講求合作嘅遊戲如《SplinterCell》就非常好用，即使不在遊戲中，亦可以向其他XBOXLive用家留下15秒留言，當埋IDD用都得，真正玩盡用盡XBOXLive。</fontstyle></spanclass></p><p><spanclass><fontstyle>十分鐘完成設定  &#13;<br> XBOXLive當然最好用寬頻來玩，不過除非你專登申請多一條「專線」嚟玩，否則要電腦同XBOX一齊上網。筆者直駁家中寬頻線落XBOX，輸入IP、帳戶等資料，唔使十分鐘已經成功連線，設定上非常之簡單。若嫌一條寬頻線插嚟插去太麻煩，可考慮加個Router（路由器），設定就等同分享寬頻一樣，可選擇DHCP或自設IP，完全無難度。至於直駁XBOX亦相當簡單，喺網絡設定內，可選擇自動取得IP或以PPPoE登入，完成後即會自動檢查填入資料。&#13;<br> 駁好線便要開啟帳戶，過程需要填入個人資料、StarterKit內訂戶代碼、信用卡等，成功後即可登入XBOXLive嘅主頁，開始遊戲。</fontstyle></spanclass></p><p><spanclass><fontstyle>三大ISP上網優惠  &#13;<br> 雖然XBOXLive只要上到網就玩得，理論上用邊間ISP都問題不大，不過Microsoft亦有對幾間ISP作網絡測試，保證連線質素及穩定性，隨住XBOXLive啟動，獲得認證嘅ISP最近都推出XBOXLive相關嘅上網優惠計劃：&#13;<br> &#13;<br> <spanclass><fontstyle>網上行：升級6M有得玩  &#13;<br> 選用3M上網計劃（月費$186），只要加$62至$248及簽約18個月即可升級為6M，兼且送埋XBOX主機、LiveStarterKit（包12個月月費）及額外手掣。&#13;<br> 查詢電話：28881888</fontstyle></spanclass></fontstyle></spanclass></p><p><spanclass><fontstyle>和記寬頻：唔怕撈亂電腦IP  &#13;<br> 基本月費為$160，加多$38及簽18個月合約，即可升級為多用戶計劃，可讓電腦及XBOX同時享有獨立真IP，還附送3合1遊戲組合（原價$499）、LiveStarterKit（包24個月月費）。&#13;<br> 查詢電話：21858238&#13;<br> &#13;<br> <spanclass><fontstyle>香港寬頻：送限量版套裝  &#13;<br> 揀選$188上網計劃，合約期18個月，可獲贈限量版XBOX主機及LiveStarterKit（包12個月月費），總值約$2,000，適合尚未擁有XBOX嘅機迷。&#13;<br> 查詢電話：34983498</fontstyle></spanclass></fontstyle></spanclass></p><p><spanclass><fontstyle>100個XBOXLive咕𠱸等你攞  &#13;<br> 今日係香港XBOXLive開鑼嘅大日子，Microsoft專登喺銅鑼灣時代廣場搞咗個「XBOXLive玩串地球決戰時代」，讓各位親身體驗XBOXLive嘅緊張刺激，同時只要拎住今日《蘋果》，再即場回答一條簡單問題，就有機會攞到一個XBOXLive咕𠱸，打機都可以打得舒舒服服。數量只得100個，送完即止。&#13;<br> &#13;<br> XBOXLive玩串地球決戰時代&#13;<br> 日期：2004年4月29日（四）至5月2日（日）&#13;<br> 地點：銅鑼灣時代廣場地下露天廣場&#13;<br> &#13;<br> XBOX&#13;<br> 客戶服務專線：800964215</fontstyle></spanclass></p><p><b> 5大必玩XBOXLive遊戲</b> &#13;<br> <spanclass><fontstyle>《忍者外傳》  &#13;<br> 由TECMO推出嘅動作冒險遊戲《忍者外傳》，玩家將扮演忍者高手RyuHayabusa展開各式各樣嘅冒險故事。除咗忍者敵人與怪物魔獸之外，玩家還要面對直升機、坦克車或機關槍，盡情砍殺對手。透過XBOXLive，可以上網對戰及下載新任務。&#13;<br> 類型：動作</fontstyle></spanclass></p><p><spanclass><fontstyle>《ProjectGothamRacing2》  &#13;<br> 《PGR2》配合XBOXLive，玩家可與朋友或全世界車迷進行街頭賽車大賽。與一般賽車遊戲最大分別，係玩家可以下載「鬼車」或新車，並跟世界上技術最好玩家比賽。多人連線系統支援8個玩家，並且可設定等級限制，與技術相近嘅玩家比賽。&#13;<br> 類型：賽車</fontstyle></spanclass></p><p><spanclass><fontstyle>《鐵騎大戰》  &#13;<br> 《鐵騎大戰》設有對戰模式，最多讓10個人作5對5戰鬥，除咗可以發揮最大攻防能力，更可以更換機甲駕駛，另外亦可交換遊戲取得嘅物品，另外，XBOXLive還支援語音對話，隨XBOXLive套裝附送對講耳機，只要利用控制器上嘅通訊鍵，就可以隨時與隊友商討最新戰情，決定下一步戰略。&#13;<br> 類型：射擊</fontstyle></spanclass></p><p><spanclass><fontstyle>《SplinterCell:PandoraTomorrow》  &#13;<br> 《SplinterCell：PandoraTomorrow》一類嘅第一身遊戲，最正就係最能夠利用XBOXLive嘅Online功能，同電腦上玩一樣，可以上網作多人對戰、分隊作賽等，必玩！&#13;<br> 類型：動作＋射擊</fontstyle></spanclass></p><p><spanclass><fontstyle>《GuiltyGear:XX#Reload》  &#13;<br> 連格鬥遊戲《GuiltyGearXX#Reload》亦可上Live玩，打個痛快，透過遊戲獨有搜索功能，可以搵出唔同風格嘅對手作賽，此遊戲還支援XBOXLive嘅語音通訊功能，可以一邊打一邊傾偈！&#13;<br> 類型：格鬥</fontstyle></spanclass></p></body></html>