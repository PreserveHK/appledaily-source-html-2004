<html><header><meta charset="utf-8"><title>內地欽點導演拍廣告<br>星爺辦公室鬥波又賺千萬</title></header><body><h1>內地欽點導演拍廣告<br>星爺辦公室鬥波又賺千萬</h1><p>周星馳演出的《少林足球》在各地大受歡迎，內地的波鞋廣告商最近亦看中他，邀請他擔任代言人。廣告中演辦公室助理的星爺，與上司肥仔聰大鬥球技。</p><p>周星馳自導自演的電影《少林足球》叫好叫座，此片本月十七日在日本富士電視台播出時，收視達二十二點，成為一周電影收視冠軍。&#13;<br> 最近內地的愛樂波鞋重酬一千萬，邀請星爺拍廣告，他上月特別抽空到上海拍攝該廣告。廣告中星爺扮演辦公室助理，平日工作時沒精打采，但當他見到足球時，卻即時變得龍精虎猛，更興奮得大顯球技。<br> &#13;<br> <spanclass>不肯認輸 &#13;<br> 星爺在廣告內扮演辦公室助理，陳子聰（肥仔聰）則演他上司，當肥仔聰見到星爺在辦公室踢波時，不但沒有責怪他，更與他一起較量球技，在辦公室踢波，之後二人又一起打籃球，但二人都不肯認輸。&#13;<br> 昨日星爺在電話中說：「今次拍呢個廣告冇親自執導，反而用咗內地新晉導演張一白嚟拍，我睇咗佢執導嘅電影《開往春天的列車》後，覺得唔錯，所以我就向廣告商推薦佢拍呢個廣告。<br> &#13;<br> <spanclass>由美返港 &#13;<br> 「內地咁多人才，唔一定要我自己操刀。拍呢個廣告有幾多錢？酬勞呢啲嘢唔好講啦！我啱啱喺美國返嚟，今次主要係幫《功夫》做後期工作。」&#13;<br> 採訪：陳月媚</spanclass></spanclass></p></body></html>