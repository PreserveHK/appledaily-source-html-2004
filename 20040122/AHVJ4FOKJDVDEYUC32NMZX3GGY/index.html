<html><header><meta charset="utf-8"><title>新春蒲點：<br>新春有碇蒲搵馬騮仔陪你過年</title></header><body><h1>新春蒲點：<br>新春有碇蒲搵馬騮仔陪你過年</h1><p>新春佳節，想感受新年嘅熱鬧氣氛，當然要出街走走，唔好以為年三十晚只可以行花市，而年初一、二、三亦只可以拜吓年咁沉悶；其實好多商場同機構，為咗配合猴年嘅來臨，都紛紛絞盡腦汁，重搞咗唔少新春慶祝活動，讓大家歡度佳節！至應節應景嘅，就梗係搵齊天大聖同你度歲。鍾意到訪水簾洞、搵五呎高大猴子，抑或見識詩意水墨猴畫，悉隨尊便！	&#13;<br>&#13;<br>記者：吳嘉怡　攝影：伍慶泉&#13;<br>服裝提供：滿清皇朝（電話：27814998）&#13;<br>模特兒：Angela、Gary、Joanne、Wing、曾華欣小朋友（Starryland）</p><p><spanclass><fontstyle>一家大細探水簾洞太古城中心  &#13;<br> 唔使去花果山咁遠，亦唔需要去馬騮山咁大「風」險！今個猴年想應吓景，一家大細搵馬騮仔合照，就來這裏吧！太古城中心以得意可愛嘅「靈猴」做主題布置！重點必玩係二樓「水簾洞」，除咗有靈猴做主角，重有山有水，一家大細嚟影相就最適合不過。置身那些活靈活現嘅猴子叢中，真實嘅水簾洞就像活現眼前！望住潺潺流水，從石澗間流下，同時亦寓意「風生水起」，夠晒意頭！&#13;<br> &#13;<br> <b> 5大必到場景</b> </fontstyle></spanclass></p><p><b> 太古城中心</b> &#13;<br> 地址：香港太古城中心二樓舞台&#13;<br> 電話：25688665&#13;<br> 開放時間：年初一至年初三：中午12時至晚上9時30分；年初四至年十八：早上10時30分至晚上9時30分&#13;<br> 廣州雜技團表演時間：即日至8/2（每日12時後，共3場）&#13;<br> &#13;<br> <spanclass><fontstyle>水禾田筆下啱情侶度歲&#13;<br> 荷里活廣場  &#13;<br> 九龍鑽石山荷里活廣場摒棄了傳統有花有樹嘅新年布置，而以特色的西藏轉經輪擺設同建築特色亮相，更邀請著名攝影師水禾田先生，以水墨畫方式，繪畫出14種唔同嘅猴子造型，以表達14種唔同嘅生活態度，與愛侶到此一遊，充滿詩情畫意之餘，意義更加深遠！</fontstyle></spanclass></p><p><b> 荷里活廣場</b> &#13;<br> 地址：九龍鑽石山龍蟠街3號荷里活廣場&#13;<br> 電話：21188811&#13;<br> 開放時間：早上11時至晚上10時&#13;<br> &#13;<br> <spanclass><fontstyle>5呎高猴子陪小朋友玩&#13;<br> 葵芳新都會廣場  &#13;<br> 甫踏進葵芳新都會廣場，就有5呎真人咁高嘅趣致小猴同你拜年！而且重有5隻咁多，小朋友見到實鍾意！而商場內嘅大型連鎖式食店，在新春期間都照常營業，今個年假唔使怕悶啦！</fontstyle></spanclass></p><p><b> 葵芳新都會廣場</b> &#13;<br> 地址；新界葵芳興芳路223號（葵芳地鐵站側）&#13;<br> 電話：24296500&#13;<br> 開放時間：中午12時至晚上9時正</p><p>＊註：商場節目及優惠如有任何更改，以該商場當天的公布為準。</p></body></html>