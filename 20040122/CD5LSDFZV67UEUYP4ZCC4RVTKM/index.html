<html><header><meta charset="utf-8"><title>總幹事隨筆2004　話咁快又一年！</title></header><body><h1>總幹事隨筆2004　話咁快又一年！</h1><p>恭喜嘅說話梗係要打頭陣，年年蘋果基金都代表受惠嘅一眾向捐錢的善長仁翁拜年，今年點都要多謝一下啲貧苦大眾，你哋喺絕處都能夠打個觔斗企番起身，足見你哋不亢不卑不屈不撓，你哋係香港人嘅精神，冇咗你哋嘅求生和勇氣，我哋做幾多都顯得失色，多謝你哋！<br> &#13;<br> <spanclass>施比受更有福 &#13;<br> 猴年伊始，祝你哋豐衣足食、身體健康、平安順境！&#13;<br> 各位深深體會「施比受更有福」嘅讀者就左手嚟、右手捐，捐得多、笑得多。&#13;<br> 舊年基金平均每月約收170幾萬捐款，咁樣嘅經濟環境，你話多定少？只想講一句：多謝！多謝廣大讀者對我哋嘅支持和信任，由基金自九五年成立到𠵱家，一直風雨不改，無怪乎我哋可動用嘅善款每年愈滾愈大。<br> &#13;<br> <spanclass>義賣書報抗炎 &#13;<br> 去年，香港遭「非典」蹂躪期間，壹傳媒集團一報四刊首次賣報賣書籌款，與萬眾讀者齊心支持抗炎行動；喺短短一個多月基金撥款超過280萬，分三個階段提供一條龍服務，包括：派口罩畀弱勢社群抗炎、直接幫「非典」受難者、同埋幫受「非典」影響嘅貧苦大眾。&#13;<br> 舊年另一創舉，係「蘋果助學金」打破咗三個紀錄：歷屆申請人數最多、總撥款額高達160萬、以及受惠學生共有350多名。展望新一年，基金嘅心願係：喺有限嘅資源下，繼續做無限好事！&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>