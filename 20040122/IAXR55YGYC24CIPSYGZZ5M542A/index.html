<html><header><meta charset="utf-8"><title>住家菜：<br>初一吃齋行好運麥潔文教你網網千斤</title></header><body><h1>住家菜：<br>初一吃齋行好運麥潔文教你網網千斤</h1><p>恭喜恭喜，大年初一，先跟大家拜個早年。中國人相信，大年初一吃齋菜會行好運。今次找來廿四考太太兼母親麥潔文，為大家示範三道醒神的賀年齋菜，賣相精緻吸引，但做法極之簡單，你都可以試做，給家人一個不一樣的農曆年初一。&#13;<br>記者：羅惠芬&#13;<br>攝影：林栢鈞&#13;<br>示範：麥潔文　&#13;<br>協力：荃灣超級環保街市城駐場大廚梁家駒</p><p>轉吃素菜才3個多月的Kitman，自言一向崇尚清淡的飲食習慣，最近索性連老公及一對子女都改吃素。「食齋對腸胃很好，又唔易食滯。以往新年經常吃煎炸食物，肥膩又不健康。今年就沒有這個煩惱了。」不過，家中小朋友對肉類非常留戀，難得這個當母親的明白，間中會讓他們吃葷。&#13;<br> 由於Kitman食齋的日子不長，暫時會做的素菜都是以簡單為主，她最拿手的是煲蜜瓜蓮子豆腐湯，「有得飲又有得食，清甜滋潤，我老公就最鍾意。」</p><p><spanclass><fontstyle>網網千斤　自煮價：$20/6人份量  &#13;<br> <b> 用咩料：</b> &#13;<br> 山根	6個&#13;<br> 蛋白	9隻&#13;<br> 小棠菜	6條&#13;<br> 素蠔油	1湯匙&#13;<br> 粟粉水	1湯匙</fontstyle></spanclass></p><p><b> 好易做：</b> &#13;<br> 1﹒山根先拖水，待軟身後撈起，過冷河以去油及增加爽口感。壓乾水份。菜灼熟備用。&#13;<br> &#13;<br> 2﹒蛋白打勻，用中火炒至4至5成熟，熄火再炒至8成熟。&#13;<br> &#13;<br> 3﹒山根剪開一個小缺口，釀入蛋白，隔水蒸2分半鐘。埋蠔油芡，跟菜同鋪碟上。&#13;<br> &#13;<br> &#13;<br> <b> 小貼士：</b> &#13;<br> 1.炒蛋白一定不能燒紅鑊炒，否則會黏鑊。將手放在離鑊3吋位置，若感到輕微刺肉，即表示可將蛋白落鑊。&#13;<br> &#13;<br> 2.除蛋白外，也可加入其他材料，如馬蹄、西芹等。&#13;<br> </p><p><spanclass><fontstyle>如來佛祖炒飯　自煮價：$36/4人份量  &#13;<br> <b> 用咩料：</b> &#13;<br> 白飯	3飯碗&#13;<br> 黃耳	2朵&#13;<br> 雞蛋	2隻&#13;<br> 紅棗	10粒&#13;<br> 髮菜	半両&#13;<br> 芥蘭	4両</fontstyle></spanclass></p><p><b> 好易做：</b> &#13;<br> 1﹒髮菜及黃耳浸軟。黃耳、紅棗及芥蘭切成指甲片大小，全部拖一拖水，備用。&#13;<br> &#13;<br> 2﹒慢火炒蛋，炒至半熟即下白飯，改用中火炒2分鐘，放入其餘材料，炒香即可。&#13;<br> &#13;<br> &#13;<br> 小貼士：&#13;<br> 炒蛋和飯不能用猛火，否則易黏鑊。&#13;<br> </p><p><spanclass><fontstyle>法海蒲團　自煮價：$45/6人份量  &#13;<br> <b> 用咩料：</b> &#13;<br> 腐皮	半塊&#13;<br> 髮菜	1両&#13;<br> 雜菇	10両&#13;<br> 素蠔油	2湯匙&#13;<br> 粟粉水	半湯匙&#13;<br> 素上湯	3碗</fontstyle></spanclass></p><p><b> 好易做：</b> &#13;<br> 1﹒腐皮用7成滾油炸至轉色，之後用熱水浸軟。&#13;<br> &#13;<br> 2﹒髮菜及雜菇拖水，用上湯燴至8成熟。&#13;<br> &#13;<br> 3﹒用腐皮包好雜菇，開口部份向上，蒸3分鐘反轉上碟。鋪上髮菜，用粟粉水埋芡汁即成。</p><p><b> 小貼士：</b> &#13;<br> 1.髮菜及雜菇飛水時，可加入適量薑、葱和油，有助辟去腥味。&#13;<br> &#13;<br> 2.埋芡時，粟粉水要邊下邊攪動，以免不均勻。&#13;<br> &#13;<br> 3.雜菇可隨意配搭，如雞髀菇、草菇等。</p><p><spanclass><fontstyle>投資環保街市  &#13;<br> 愛靚愛乾淨的Kitman，平日極少踏足街市，怕它濕漉漉又污糟。最近她與友人投資了過百萬，在荃灣開設環保街市。「新街市以乾淨企理為大前提，地下唔會有積水，清潔衞生。」Kitman今次更身體力行，由街市駐場大廚梁師傅陪同，走到街市購買煮齋材料，更得師傅傳授了幾招，炮製了上述三道齋菜。</fontstyle></spanclass></p></body></html>