<html><header><meta charset="utf-8"><title>停產十年夢幻跑鞋M1500復活</title></header><body><h1>停產十年夢幻跑鞋M1500復活</h1><p>580此三個數目字似乎被潮流界神話化，NB又豈只得一對580咁「𢭃泥」。&#13;<br>大陸製作的CrossoverNB580，姑勿論Hectic版又或Stussy版，點計都唔值$3,000~$4,000！580過後，NB又有型號1500成為近期潮流界焦點，打頭陣有連「林狗」都買的UnitedArrowsXNBUA1500別注版，造價唔算離譜，賣$1,980。而繼此對合作版之後，停產過十年的原汁原味M1500，近期終於由英倫領兵正式重返潮流界！&#13;<br>&#13;<br>記者：陳嘉文　攝影：黃子偉</p><p><spanclass><fontstyle>M1300後繼鞋王M1500  &#13;<br> 咪以為M1500是M1400的後繼鞋，翻查NB歷史，原來M1400原打算於80's後期推出市場，後廠方認為做不到理想效果，故直至到94年才正式研製成功並正式發行。1990年，NB開發出M1500，首對將576、M1300的經典外形轉為Hi-tech的設計，更破格研製出鞋身與鞋底構造成一體的設計，當年更被東洋SneakersScene譽為NB最高科技傑作。</fontstyle></spanclass></p><p><spanclass><fontstyle>英版NBM1500油皮版  &#13;<br> 老實講，最勁最掂最舒適的NB並非580（576名氣大過佢多多聲！），而且千系的NB，近期M1300、M1400Keep住有復刻，惟獨停產多時的M1500冇聲冇氣，直至近期神話終於有復刻版現身。</fontstyle></spanclass></p><p><spanclass><fontstyle>克林頓愛鞋  &#13;<br> 當年波鞋界話題之一，係1500乃克林頓愛鞋，至今台灣都SellNB作「總統鞋」。你睇克林頓同「花蝴碟」姬菲芙（她創造的100米10秒49、200米21秒34兩項世界紀錄至今無人能夠接近）一齊跑都着住就知。時為1993年。</fontstyle></spanclass></p><p><spanclass><fontstyle>水貨店員阿文：&#13;<br> M1500啡油皮最好賣！  &#13;<br> 阿文話可能因為NB對啡油皮576太經典所產生的效應，潮友買M1500都會揀啡油皮版；不過佢個人認為白油皮版更加容易襯衫。</fontstyle></spanclass></p><p><spanclass><fontstyle>英版576花招多！  &#13;<br> 都說英版NB進取，將一對576玩得像Nike的Dunk一樣──停不了的ColourSeries、改裝不同物料的策略；04新招更玩上Grunge味鐵銹Colour，及搶爆鏡迷彩元素！</fontstyle></spanclass></p><p><br> &#13;<br> <spanclass><fontstyle>M1500有升冇跌！  &#13;<br> 當年NB千系的確好貴，M1300定價就是$1,300（今日賣$1,199）；而M1500就賣$1,500，14年後今日全世界都通縮，反之M1500竟膽敢漲價；日本行貨價都要28,000日圓（港幣約$1,800幾）。</fontstyle></spanclass></p><p><spanclass><fontstyle>「林狗」撐UA版NB1500！  &#13;<br> 東洋時裝店UnitedArrows與NB玩Crossover早有前科，年多前就推出UA×NB別注版1400；而「林狗」都撐的UA×NBUA1500別注版，則為佢哋搞Crossover的第二擊。$1,980（a）</fontstyle></spanclass></p><p><spanclass><fontstyle>一周熱爆情報  &#13;<br> &#13;<br> <spanclass><fontstyle>NYC別注Force1玩鱷魚皮  &#13;<br> 舊年NYC別注Force1專攻ColourSeries，老實講，悶透！踏入04一改策略，頭炮作玩鱷魚皮確夠先聲奪人，再加埋日本東京僅得六間波鞋舖有得賣，更予人矜貴感覺。Anyway，今周水貨佬終於搶到貨，賣價$1,380，又睇吓今年Force1能否重振雄風？</fontstyle></spanclass></fontstyle></spanclass></p><p><br> &#13;<br> <spanclass><fontstyle>3M格仔版AirMax90秘密抵港！  &#13;<br> 水貨情報員Raphael秘密來料，話黑X紅格仔版AirMax90水貨首度抵港，賣點係鞋身激玩3M反光格仔Pattern，夠耀眼夠刁鑽！</fontstyle></spanclass></p><p><br> &#13;<br> <spanclass><fontstyle>售賣點：  &#13;<br> （a）FootGallery（23929323）旺角信和中心G7舖&#13;<br> （b）GeorgeTownSports（23323026）旺角瓊華中心3樓320舖&#13;<br> （C）Misa（23743899）旺角瓊華中心3樓303A舖</fontstyle></spanclass></p></body></html>