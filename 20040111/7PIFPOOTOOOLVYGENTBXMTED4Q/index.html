<html><header><meta charset="utf-8"><title>東京改裝車展Modulo改本田Odyssey惹人注目</title></header><body><h1>東京改裝車展Modulo改本田Odyssey惹人注目</h1><p>正當美國底特律舉行北美國際車展之際，另一邊廂嘅日本幕張，亦舉行咗向來備受改裝車Fans注視嘅東京改裝車展；今屆改裝車展上，除有早前我哋曾作介紹嘅萬事得Mazda3MazdaspeedA-Spec特別版外，原來本田廠方亦有為旗下多個車系，推出改裝特別版，其中最惹人注目嘅，實非新一代Odyssey莫屬。&#13;<br>名為OdysseyModuloConcept嘅改裝車款，不但加裝一身跑車包圍、改換大型跑車合金胎軨之餘，車頭泵把連氣霸更採用上類似F1戰車嘅設計，襯以Low低咗嘅車身，從而令部車嘅造型變得跑味十足；至於車廂部份，除改用上六座位設計，令乘客可有更充裕嘅空間感外，享受可謂更上一層樓。&#13;<br>若然你想知多啲關於今次東京改裝車展嘅消息的話，不妨Click入大會嘅官方網頁睇吓噃！	&#13;<br>網址：<ahref>www.e-autosalon.net</ahref></p></body></html>