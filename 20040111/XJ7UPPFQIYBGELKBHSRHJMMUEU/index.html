<html><header><meta charset="utf-8"><title>新車速報：<br>行貨抵埗！豐田AlphardV動感新演繹</title></header><body><h1>新車速報：<br>行貨抵埗！豐田AlphardV動感新演繹</h1><p>豐田Alphard未正式由代理商引入前，早已為香港車迷所認識，並且響不少平衡進口汽車商中，佔據高銷量紀錄。惟剛踏進2004年，本地代理以高姿態推售Alphard之餘，配備更屬應有盡有，當中呢部動感V版，售價竟低於40萬，無一不令行內行外嘩然之餘，標準化嘅電子避震，更帶出MPV鮮有人認識嘅動感一面呢！&#13;<br>記者、攝影：陳偉林&#13;<br>ImageGirl：Clara</p><p>香港地理環境特殊，汽車並非港人嘅必需品，惟本地消費者卻對日常代步車嘅要求甚高；近年大型豪華MPV，更被視為身份象徵之一；對於一般小康之家，根本用不着開MPV，然而實際情況卻係呢類七人車大行其道。&#13;<br> &#13;<br> <spanclass><fontstyle>動感造型有活力  &#13;<br> 在眾多車款當中，豐田Alphard可謂不乏捧場客，皆因不少商賈或藝人大多改以呢款車代步，貪佢坐得寬敞舒適之餘，重台型十足有睇頭嘛！&#13;<br> 就以代理首度引入嘅AlphardV動感版所見，前後四輪拋沙板設計，加上頭尾泵把跟氣霸又見渾然一體，動感非常之餘，高亮度頭燈連自動高低調節，匹配上原廠霧燈、尾定翼等等，可謂既出眾又富魅力。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>鋪排講究設備齊  &#13;<br> 車廂三排七座位配搭，空間闊落又寧靜，除以上乘真皮鑲嵌外，重有齊頭枕、手枕及三點式安全帶；中排獨立椅設於軌道上，既可前後移動，兼且重有腳枕配搭。遇有需要時，尾排更可以左右收摺起，騰出近倍空間之餘，重可以配合中排放平成卧鋪㖭！&#13;<br> 再者，原車除備有雙電趟門及雙電天窗外，另外重有門邊電鏡、前後劇院式燈光照明、前後獨立送風連恒溫冷氣，又有6碟高級CD音響，當然唔少得重有前後共八個安全氣袋連充氣簾幕㗎！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>3.0公升VVT-i偈可靠有力  &#13;<br> 新車用上一台廣泛應用於凌志及豐田旗下車款嘅3.0公升V6偈，不僅輸出慳油好力，兼且重予人有可靠耐用性；再者，匹配一套電子4前速自動波，轉檔反應敏捷又順滑，加上電子TEMS液氣壓懸掛配搭，可因應不同路面需要，選擇Sport、Comfort同Normal調校軟硬度，令行車倍覺平穩暢順㗎！&#13;<br> 其次，原車重備有主動式VSC同TRC系統，加埋四輪碟煞跟ABS連EBD裝置，還大大提升安全保護呢！</fontstyle></spanclass></p><p><spanclass><fontstyle>記者評語：同級裝備至齊全  &#13;<br> 呢款動感版可謂一眾同級車中，至具活力同跑意嘅豪華MPV，難得兼備有多項先進豪華裝備之餘，重有電子避震軟硬選擇，匹配一台輸出平均有力嘅3.0公升V6偈，還帶出一份出眾嘅操控性。&#13;<br> &#13;<br> <spanclass><fontstyle>Clara評語：雙電趟門上落方便  &#13;<br> 部車外形份量十足又具霸氣，左右雙電趟門配搭，乘客上落極之方便，車廂鋪排寬敞又豪邁，雙天窗重有劇院式燈光，加埋中排獨立腳枕配備，給人恍如置身居室嘅愜意感。</fontstyle></spanclass></fontstyle></spanclass></p><p><spanclass><fontstyle>豐田AlphardV動感版規格  &#13;<br> 引擎：2995ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：225/55R17DunlopSPSport270&#13;<br> 尺碼：4845×1830×1935mm&#13;<br> 軸距：2900mm&#13;<br> 車重：1860-1930kg&#13;<br> 新車售價：$399,000&#13;<br> 車輛提供：皇冠汽車（23678332）</fontstyle></spanclass></p><p><spanclass><fontstyle>同級對手比較：日產Elgrand  &#13;<br> 引擎：3498ccV6DOHC&#13;<br> 馬力：240ps/6000rpm&#13;<br> 扭力：36.0kgm/3200rpm&#13;<br> 尺碼：4795×1795×1920mm&#13;<br> 軸距：2950mm&#13;<br> 車重：2010kg&#13;<br> 新車售價：$447,900起&#13;<br> 查詢：合誠汽車（23688235）&#13;<br> &#13;<br> <b> 簡評</b> &#13;<br> 一款個性既突出又富內涵嘅豪華MPV，一台3.5公升VQ系列V6引擎，出名寧靜可靠又富韌力，車廂三排七座位真皮椅，剪裁貼身又富承托力，而設備亦見一應俱全及講究。</fontstyle></spanclass></p></body></html>