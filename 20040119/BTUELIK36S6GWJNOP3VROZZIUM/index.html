<html><header><meta charset="utf-8"><title>波鞋專家　再培訓天書</title></header><body><h1>波鞋專家　再培訓天書</h1><p>身為一個靠寫波鞋資料搵食的人，隨住復刻熱潮流行，響介紹舊款鞋時唔多唔少會涉及波鞋歷史的資料，大部份寫稿人（包括我）都以蜻蜓點水式帶過，為咗提高各大雜誌的稿質同波鞋迷的判斷能力，以下介紹三本「工具書」畀各位：<br> &#13;<br> <spanclass>1.《Trainers》 &#13;<br> 有好多經典鞋款嘅資料，最正係有介紹各品牌的歷史。由於係英國書，用字適合香港人，觀點亦同美國波鞋書唔同，適合一班得個「OldSchool」殼，但分唔清邊對打邊對嘅所謂潮人；唯一缺點係書入面嘅鞋好殘……&#13;<br> 另外亦有美國版《Sneakers》發售，名唔同但內容一樣！<br> &#13;<br> <spanclass>2.《Where'dYouGetThose?NewYorkCity'sSneakerCulture:1960-1987》 &#13;<br> 本書作者Bobbito係DJ＋專欄作家＋超級收藏家＋前「一剔牌」顧問；可以令Nike都送對有佢嗰名嘅LaserAF1畀佢就知有幾勁。呢本書主要係由一班純紐約人眼中講紐約的波鞋文化，由七十年代的小眾潮流到八十年代中期的「前『一剔牌』」獨大年代。可以當係上一堂波鞋潮流歷史課，由Ked到Pro-Ked，ConverseProModel到AdidasProModel；原來在他眼中最唔掂嘅係AirJordanI，最掂係NikeFranchise(1981)。書中的內容非常有趣，圖片亦十分珍貴，個人熱烈推介！<br> &#13;<br> <spanclass>3.《SoleProvider:30YearsofNikeBasketball》 &#13;<br> 「一剔」迷、籃球迷天書，作者係《SLAM》雜誌編輯，差不多所有「一剔牌」籃球鞋的資料都有，買唔晒咁多款，買本書睇吓相都好過冇！&#13;<br> 以上「天書」可以在各PageOne或書得起購買，亦可上網站「阿馬遜」訂購。&#13;<br> Hleung──波鞋網站<ahref http:>www.hk-kicks.com 頭目，最愛佐敦同柏賓，最怕寫字。&#13;<br> Email:<ahref>hleung@hk-kicks.com </ahref></ahref></spanclass></spanclass></spanclass></p></body></html>