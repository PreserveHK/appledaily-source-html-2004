<html><header><meta charset="utf-8"><title>汽車大集團農曆年前請食「無情雞」</title></header><body><h1>汽車大集團農曆年前請食「無情雞」</h1><p>重有三日，會係唔少香港人眼中，送羊迎猴嘅農曆年初一大喜日子，原本響2003年下半年，喺本地經濟向好嘅環境下，唔少香港人嘅心情開始轉好；點知上周中本地車壇數一數二嘅大集團——大昌行，竟響年近歲晚嘅日子裏，提早請員工食「無情雞」噃！&#13;<br>相信唔少車行中人包括本地汽車傳媒，亦聞得呢個消息。原本呢啲商業決定，亞Mark亦唔想過問，之不過近日又道聽塗說，早前亞Mark曾經披露過，話大昌行個別嘅汽車部門為要削減開支，響遲吓農曆年過後，原本位處九龍太子嘅總寫字樓，會陸續搬回位於九龍灣嘅基地，查實重有下文㗎！皆因有關公司嘅高層，傳聞只預計約80名後勤員工一齊搬遷，惟現今卻有過百職員噃！坦白講，亞Mark對嚟緊猴年嘅香港車壇，抱有樂觀嘅態度，但願各家車行及汽車代理商，亦有相同嘅睇法；在此祝願香港前景向好，最緊要重係人人有工做。</p></body></html>