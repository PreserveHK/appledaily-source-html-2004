<html><header><meta charset="utf-8"><title>夫婦遊四國　歎足成個月<br>施念慈飛越大峽谷標冷汗</title></header><body><h1>夫婦遊四國　歎足成個月<br>施念慈飛越大峽谷標冷汗</h1><p>施念慈和老公陳鴻業新年出國旅遊，先後去了泰國、美國、加拿大和日本，玩足一個月。他們遊覽美國大峽谷時，一嘗坐小型飛機的滋味，由於機身不穩，令兩夫妻膽戰心驚。</p><p>施念慈和老公陳鴻業過了一個浪漫新年，一月頭先出發到泰國，之後再到美國、加拿大和日本旅行。<br> &#13;<br> <spanclass>滑雪碌落山腳 &#13;<br> 施念慈夫婦在泰國一間埃及餐廳試吸埃及煙，施念慈說：「啲味道好得意，甜甜哋。」一月中，二人又到了美國名勝大峽谷，他們參加當地旅行團，先後乘坐直升機、小型飛機和郵輪。&#13;<br> 施念慈說：「坐小型飛機最得人驚，架機拋上拋落，我係咁捉實老公隻手，不過佢重驚過我，隻手標晒冷汗。」&#13;<br> 施念慈夫婦之後到加拿大溫哥華滑雪，原來陳鴻業是滑雪高手，施念慈卻一竅不通，她說：「老公帶住我上山頂之後，我全程係碌落山腳。」<br> &#13;<br> <spanclass>浸溫泉遇港客 &#13;<br> 施念慈夫婦二月又到了日本，她最難忘在箱根浸溫泉，她說：「我浸完溫泉之後，啱啱着咗底衫褲，就撞正一個香港團入嚟，見到我重捉住我問『施念慈，你浸完啦，會唔會再浸過？』搞到好尷尬。」&#13;<br> 採訪：張止寒</spanclass></spanclass></p></body></html>