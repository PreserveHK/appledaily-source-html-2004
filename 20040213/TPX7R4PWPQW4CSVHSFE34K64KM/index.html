<html><header><meta charset="utf-8"><title>新車速報：<br>日產350Z增裝備展魅力</title></header><body><h1>新車速報：<br>日產350Z增裝備展魅力</h1><p>日產FairladyZ車系，自於60年代後期推出以來，一直吸引到唔少車迷鍾愛及追捧，及至去年剛面世嘅350Z型號，以其嶄新富個性嘅造型、高科技汽車元素，以及出眾性能演繹，同樣廣為車迷所受落；有見及此，車廠新近為其推出提升版，除強化操控及安全性外，重加入不少車廂配套新設備，呢種誘惑確實叫人難以抵擋㗎！&#13;<br>&#13;<br>記者、攝影：陳偉林</p><p>日產呢個Z系列跑車嘅歷史，由60年代後期能一直延續至今日，可謂殊不簡單，歷代新車仍受車迷欣賞及追捧，更可謂得來不易，可見車系本身出眾嘅神髓及演繹，能夠持之以恒，實在叫車迷難以抗拒呢！</p><p><br> &#13;<br> <spanclass><fontstyle>強化版更剛勁  &#13;<br> 而踏入2004年頭，廠方又替呢款350Z推出強化新版，雖然外形未有多大變動，惟四輪由原來嘅17吋胎軨，改換上較大尺碼嘅18吋型號，望落更見跑意及剛勁美外，四輪制動器更改換上高效能Brembo裝置，單係呢份改動，經已教車迷更具信心及安全感呢！</fontstyle></spanclass></p><p><br> &#13;<br> <spanclass><fontstyle>車廂提升設備質感強  &#13;<br> 相比下，車廂卻有不少改動，除原有一雙真皮跑車桶椅，備有電動操控外，一套高級音響更備有音量自動調節，兩旁三點式安全帶，重新增有輔助手挽，座席間嘅中控台更備有膝墊，以備於高速走彎時，不易碰傷乘客嘛！再者，除三幅式跑車軚環具質感外，新加入時款真皮波棍的，亦教人賞心悅目㗎！</fontstyle></spanclass></p><p><br> &#13;<br> <spanclass><fontstyle>加入VDC助行車穩定  &#13;<br> 新車沿用一台3.5公升V6偈，除匹配有最新嘅5前速半自動波箱外，新車重加入咗最新VDC車輛穩定控制，加上原車LSD裝置，重有四輪高效能Brembo制動器、ABS連BA配搭，還有EBD組合，行車既穩妥又暢順，高速馳聘下更見突出㗎！</fontstyle></spanclass></p><p><br> &#13;<br> <spanclass><fontstyle>日產350Z規格  &#13;<br> 引擎：3498ccV6DOHC&#13;<br> 馬力：280ps/6200rpm&#13;<br> 扭力：37.0kgm/4800rpm&#13;<br> 傳動：5前速半自動波，後輪驅動&#13;<br> 懸掛：（前）多連桿（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：（前）225/45R18BridgestonePotenzaRE040&#13;<br> （後）245/45R18BridgestonePotenzaRE040&#13;<br> 尺碼：4315×1815×1320mm&#13;<br> 軸距：2650mm&#13;<br> 車重：1485kg&#13;<br> 新車售價：$438,000&#13;<br> 車輛提供：	合誠汽車（23688235）</fontstyle></spanclass></p><p><br> &#13;<br> <spanclass><fontstyle>記者評語：多方面強化樂趣更多  &#13;<br> 新車全面強化操控及制動，既改用Brembo制動器，又改用18吋合金胎軨，還引入主動式VDC穩定系統之餘，重提升車廂配套，駕駛起來無疑有助提高信心，兼且變得樂趣無窮呢！</fontstyle></spanclass></p></body></html>