<html><header><meta charset="utf-8"><title>《玩謝》鬼才編劇又玩嘢<br>肥溫絕招洗腦飛占基利</title></header><body><h1>《玩謝》鬼才編劇又玩嘢<br>肥溫絕招洗腦飛占基利</h1><p>由占基利（JimCarrey）主演嘅電影，票房一向有番咁上下，但係就成日俾人話佢，拍啲戲一味搞笑冇乜內容。最近占爺就拍咗套比較偏鋒嘅愛情喜劇，可能係希望觀眾睇完之後會對佢改觀。<br> &#13;<br> <spanclass>陣容鼎盛 &#13;<br> 呢套《EternalSunshineoftheSpotlessMind》除咗有占爺壓陣之外，重有至受英國人愛戴嘅琦溫絲莉（KateWinslet）、青春偶像伊利亞活（ElijahWood）同姬絲頓丹絲（KirstenDunst），再加上英國老戲骨湯衞堅遜（TomWilkinson），陣容相當鼎盛。&#13;<br> 叫得做偏鋒作品，主要係因為呢齣戲個編劇，就係撰寫過《玩謝麥高維治》同《何必偏偏玩謝我》嘅鬼才編劇查理卡夫曼（CharlieKaufman），呢位仁兄之前嘅作品詭異得嚟又令人拍案叫絕，今次部戲亦唔例外。&#13;<br> 部戲其實係講占爺同肥溫係情侶，但係因為感情變淡，肥溫就搵湯衞堅遜飾演嘅精神科醫生用新技術，清除晒有關佢同男友嘅記憶，事後占爺嬲起上嚟亦搵醫生做同樣嘅手術，但做做吓手術時，佢又發覺自己並唔想忘記愛人，重設法要將女友帶入佢一段段嘅記憶之中。&#13;<br> </spanclass></p></body></html>