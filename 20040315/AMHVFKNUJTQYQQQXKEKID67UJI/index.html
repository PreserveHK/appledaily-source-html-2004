<html><header><meta charset="utf-8"><title>新車速報：<br>日產罕見雙門跑車外表圓滑內裏辛辣</title></header><body><h1>新車速報：<br>日產罕見雙門跑車外表圓滑內裏辛辣</h1><p>日產Skyline車系，無論係四門版又或者係有「戰神」美譽嘅GT-R，多年來都一直不乏捧場客；不過，新一代Skyline嘅外觀卻有180度轉變，廠方放棄多年來車系本身嗰個跑車造型，改用一副外形圓渾配以辛辣大偈做賣點，推出新一代SkylineCoupe350GT，成為近期日產嘅代表作！&#13;<br>&#13;<br>記者：鄭達基　攝影：陳智良　&#13;<br>ImageGirl：娜娜　MakeUp：Emily（DreamDestination）</p><p><spanclass><fontstyle>新形象  </fontstyle></spanclass></p><p><br> &#13;<br> <spanclass><fontstyle>改用雙門更流線  &#13;<br> 今回呢部新抵港嘅SkylineCoupe350GT，改用咗雙門Coupe跑車嘅形象示人，不但外觀變得更為流線型，襯以四輪17吋跑車合金胎軨，比早前抵港嘅四門房車版外形來得更「強」；至於一組尾燈亦較四門版圓渾，無論車頭車尾都以新形象示人。&#13;<br> &#13;<br> <spanclass><fontstyle>肥記者坐得好舒服  &#13;<br> 一打開車門我就覺得，座艙略帶有同廠350Z跑車嘅影子，尤其係表板、軚盤及中控台部份。&#13;<br> 不過，當中最吸引嘅實非前後兩排以真皮及麖皮鑲嵌而成嘅座椅莫屬，除咗好有手感外，就算同筆者一樣擁有肥胖身軀嘅駕駛者都可以坐得妥貼舒適，亦唔怕高速走彎時，在座位上跣嚟跣去。</fontstyle></spanclass></fontstyle></spanclass></p><p><spanclass><fontstyle>3.5V6爆炸力強  &#13;<br> 縱使大家覺得眼前呢部SkylineCoupe350GT嘅外形，沒有如上一代型號般來得咁有霸氣，但當你一踏下油門，佢嗰台擁有高達280匹馬力及37.0kgm扭力嘅VQ系列3.5公升V6引擎，響一套5前速半自動波箱嘅輔助下，嗰份爆炸力定必令你拍軚叫好。與此同時，跑車化底盤加四輪17吋高性能跑車輪胎組合，亦有助增強車輛對路面嘅循迹性，就算高速過彎亦不會讓你分神！&#13;<br> &#13;<br> <spanclass><fontstyle>座艙有350Z影子  </fontstyle></spanclass></fontstyle></spanclass></p><p><br> &#13;<br> <spanclass><fontstyle>記者試後評價：有速度夠好玩  &#13;<br> 先前抵港嘅大部份新版日產Skyline，都係屬於四門型號，反而今次由某大獨立車行引入嘅頂級350GT型號，卻屬雙門Coupe版本，除咗覺得個seat位啱晒身形有番咁上下嘅駕駛者外，最值得一提嘅會係佢嘅280匹V6偈，加埋5前速半自動波箱，有速度夠好玩。</fontstyle></spanclass></p><p><spanclass><fontstyle>NissanSkylineCoupe350GTProfile  &#13;<br> 引擎：3498ccV6DOHC&#13;<br> 馬力：280ps/6200rpm&#13;<br> 扭力：37.0kgm/4800rpm&#13;<br> 傳動：5前速半自動波，後輪驅動&#13;<br> 懸掛：（前）多連桿（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：（前）225/50R17（後）235/50R17&#13;<br> 尺碼：4640×1815×1395mm&#13;<br> 軸距：2025mm；車重：1530kg&#13;<br> 平均耗油：8.6km/L&#13;<br> 新車售價：$419,000起&#13;<br> 車輛提供：歐日汽車（26200808）</fontstyle></spanclass></p></body></html>