<html><header><meta charset="utf-8"><title>BenQS760C魔法影相靚女變馬騮</title></header><body><h1>BenQS760C魔法影相靚女變馬騮</h1><p>新出嘅影相手機想出位，不是靠突出硬件，就是從軟件中着手，例如由硬件出發就有SonyEricsson或者Sharp推出130萬像素影相手機，而從軟件出發嘅就有台灣代表BenQ，前作S660C以鏡面出位，新作S760C就加上30萬像素鏡頭，最搞鬼就係內置相片「變臉」功能，影完靚女想變狐狸定馬騮都悉隨尊便！&#13;<br>&#13;<br>記者：劉耀祥　攝影：梁細權　ImageGirl：Echo</p><p>手機影相嘅玩意向來都係加吓相框，部份高檔手機更會有白平衡調校及懷舊、黑白效果等，搞咁多嘢無非都係想將數碼相片，變得更加「個人化」，不過玩得耐都有啲悶。想有自己獨特嘅相片，最好就係由自己一手一腳「改造」先夠特別。</p><p><br> &#13;<br> <spanclass><fontstyle>機身輕巧手感好  &#13;<br> 從前面睇S760C，覺得與前作S660C一模一樣，黑色鏡面下依舊藏有OLED外芒，就連動畫亦都依舊係城市圖案。擰轉機身就會見到個30萬像素鏡頭，之不過鏡頭位置較低，影相時好容易俾手遮住，方便度只係一般，幸好加上鏡頭後的S760C體積仍然保持S660C的輕巧，拎上手手感相當好，配上其他功能如6萬5色彩芒、JAVA、40和弦、MMS及錄音等，足夠大部份用家要求。而今次S760C共有銀、藍兩色發售，當中以藍色較為搶眼，機殼質感亦更佳，外殼噴漆技術更上一層樓。</fontstyle></spanclass></p><p><br> &#13;<br> <spanclass><fontstyle>3D變面四格  &#13;<br> BenQ雖然首次推出影相手機，不過知道單靠一個30萬像素鏡頭難以殺出重圍，特別加入「魔浮3D變臉」功能，可以將人像相片隨時「變臉」，內設有12種獨特效果，厲害之處就係可以連表情都改到，想相中人微笑、悲傷、生氣、親吻樣都話咁易，想要邊種表情都可以隨時畀到你，絕對係交足戲！除咗變樣之外，最搞笑就係可以將相中人變成馬騮、狐狸、無尾熊，甚至外星人，就算靚女都可以改到變馬騮！爆笑程度認真爆燈，感覺就好似坊間預知未來孩子的二合一相片！</fontstyle></spanclass></p><p><spanclass><fontstyle>Profile  &#13;<br> 制式：GSM900/1800/1900三頻&#13;<br> 顯示器：	外：OLED；內：65,000色&#13;<br> 鏡頭：30萬像素&#13;<br> 功能：JAVA、40和弦、MMS、錄音、GPRS、WAP&#13;<br> 備用時間：100-120小時&#13;<br> 通話時間：2.5-3小時&#13;<br> 體積：81×44×22mm&#13;<br> 重量：80g&#13;<br> &#13;<br> <b> BenQHK</b> &#13;<br> 查詢電話：23306353&#13;<br> &#13;<br> &#13;<br> &#13;<br> &#13;<br> <spanclass><fontstyle>同級手機：輕巧影靚相  &#13;<br> 既想要影相，又想要機身細細兩者兼得，市面上其實重有好多選擇，不妨睇埋以下介紹。</fontstyle></spanclass></fontstyle></spanclass></p><p><br> &#13;<br> （a）數碼世紀（21423008）&#13;<br> （b）迪生數碼（23964545）&#13;<br> （c）萬方科技（27717141）</p></body></html>