<html><header><meta charset="utf-8"><title>湯漢斯大盜教授專殺阿婆</title></header><body><h1>湯漢斯大盜教授專殺阿婆</h1><p>金像影帝湯漢斯（TomHanks）前日帶埋老婆出席佢同高安兄弟合作嘅新片《TheLadykillers》首映。原來呢套喜劇係改編自五五年一套同名電影，今次阿湯扮演一個策劃一單賭場劫案嘅大學教授，因為個包租婆知道佢同班拍檔租間屋嘅陰謀，所以阿湯要千方百計殺阿婆，今勻佢真係名副其實做「阿婆殺手」。</p></body></html>