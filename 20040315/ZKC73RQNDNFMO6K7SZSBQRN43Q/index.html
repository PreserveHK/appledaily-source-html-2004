<html><header><meta charset="utf-8"><title>　　林子揚改編歌明頂曾利來 - 李八方</title></header><body><h1>　　林子揚改編歌明頂曾利來 - 李八方</h1><p>班土共、京官同老朽護法近排日日背誦愛國論，齊齊擺開個六指琴魔催眠陣。噚日民主發展網絡喺旺角行人專用區呼籲市民盡快登記做選民。&#13;<br> 兩位民主派「歌王」──湯家驊同林子揚，實行同前刑事犯曾憲梓對着幹，用咗幾首改編歌曲表達對民主嘅訴求。曾利來早排高唱「沒有共產黨沒有新中國」，聽講連在場嘅共官，都聽到仰首狂笑，林子揚就幽佢一默，將首歌改成「一國沒兩制，沒有新香港」；湯大狀更拎住個結他，拉埋班民主派包括媽田一齊jam歌，高唱民主版嘅Weshallovercome，唔少fans重喺台下打拍子助興，九月選戰音樂熱身嚟料嘞。&#13;<br> &#13;<br> <b> 一國沒兩制就沒有新香港</b> &#13;<br> &#13;<br> 一國沒兩制就沒有新香港&#13;<br> 一國沒兩制就沒有新香港&#13;<br> &#13;<br> 共產黨　辛勞為香港&#13;<br> 一國大　要飲水思源&#13;<br> 他教識我哋乜野叫愛國&#13;<br> 專家教港人走向光明&#13;<br> &#13;<br> 佢比我CEPA自由行&#13;<br> 佢比我地存人民幣&#13;<br> 佢bump錢落嚟比新香港&#13;<br> 有限度民主好處多&#13;<br> &#13;<br> 一國沒兩制就沒有新香港&#13;<br> 一國沒兩制就沒有新香港&#13;<br> （改自：沒有共產黨就沒有新中國）製作人：林子揚&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>