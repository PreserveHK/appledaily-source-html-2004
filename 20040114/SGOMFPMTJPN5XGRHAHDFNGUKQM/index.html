<html><header><meta charset="utf-8"><title>　　阿董混吉 - 李八方</title></header><body><h1>　　阿董混吉 - 李八方</h1><p>猴年將至，各界紛紛推出迎春接福「作品」。民主黨西貢區議員范國威親手畫咗張董頭猴身嘅「阿董混吉」年畫，諷刺今年施政報告關於政改內容得個「吉」，曾鈺成就做配角，范國威話民建聯經常轉軚，因此手臂特別發達，好似長臂猿咁叻爬樹喎。&#13;<br> 衞生服務界立法會議員麥國風就得友好贊助，籌到二萬蚊印八萬個利是封，佢話會將啲印住「猴年大吉」同個「福」字嘅利是封送去醫院同衞生署診所畀醫護人員。而恒生銀行網頁（<ahref http:>www.hangseng.com ）亦新增咗「頑猴摘吉」遊戲e-card，真係熱鬧。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></ahref></p></body></html>