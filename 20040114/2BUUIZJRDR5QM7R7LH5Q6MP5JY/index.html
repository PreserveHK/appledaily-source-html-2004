<html><header><meta charset="utf-8"><title>17吋LCD日趨普及</title></header><body><h1>17吋LCD日趨普及</h1><p>喺剛過去嘅一兩個月，無論15定17吋LCD售價都止跌回升，加幅百多元不等，而15同17吋LCD差價亦愈來愈小，令到唔少用家寧願加多些少，買個大啲嘅17吋，睇嚟普及之期不遠。&#13;<br>&#13;<br>記者、攝影：許福合</p><p><spanclass><fontstyle>N585S實用輕細  &#13;<br> 以價錢比較，15吋LCD一般約2千多，比較經濟，所以仍有唔少捧場客，選擇亦比較多，賣家除咗睇顯示質素，都好注重外形，呢部15.1吋N585S就啱晒想揀個細芒嘅用家，內置喇叭，700:1對比度，350cd/m2，實用慳位之選。</fontstyle></spanclass></p><p><spanclass><fontstyle>BD790DV輕觸按鈕  &#13;<br> 唔少用緊CRT芒用家，主要考慮螢幕尺寸同價錢，現時17吋CRT芒售價約1千，而平價嘅17吋LCD已經降到$2,700有交易，即使質素較好嘅型號如呢部BD790DV，就賣$3,280，對比度800:1，亮度350cd/m2，最特別係底座設有輕觸式按鈕，夠晒IN！</fontstyle></spanclass></p><p><spanclass><fontstyle>Mio168隨身地圖  &#13;<br> 嚟緊新年打算去旅行的話，Mio168內置嘅GPS功能就啱晒你，只要配合當地地圖，就能夠喺極短時間內標示出處身地點，比拎住本地圖周圍走方便又輕鬆得多，另外又可當埋電子記事簿、字典、MP3機，計落都有着數。</fontstyle></spanclass></p><p><spanclass><fontstyle>Videocom  &#13;<br> 地址：深水埗黃金商場地庫45、49號舖&#13;<br> 查詢電話：23601286</fontstyle></spanclass></p></body></html>