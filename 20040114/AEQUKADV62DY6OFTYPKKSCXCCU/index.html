<html><header><meta charset="utf-8"><title>新車速報：<br>賓利ArnageLimousine千萬流動豪宅</title></header><body><h1>新車速報：<br>賓利ArnageLimousine千萬流動豪宅</h1><p>被譽為全港至昂貴又豪華，兼且重係全港獨一無二嘅英國賓利ArnageLimousine長轎車，昨日本港代理假淺水灣酒店，舉行首度傳媒發布會；呢部身價超逾港幣1,280萬嘅豪華轎車，唔單止價值不菲，加上幾乎全人手製作及裝嵌，動輒需時16至20個星期，彌足珍貴之餘，身長達6118mm，更可謂無與匹敵，又豈止係一部長陣豪華轎車咁簡單呢！&#13;<br>&#13;<br>記者、攝影：陳偉林</p><p><B> 座艙</B> </p><p>唔講唔知，現時納入賓利（Bentley）旗下嘅Mulliner（專責接受客戶委託，研製個人化獨特轎車部門），生產豪華轎車始於1760年，及至1924年首次跟賓利合作設計車款；而最超著莫過於1952年，共同研製出R-TypeContinental全球最高速四座位跑車。&#13;<br> 直至1959年，當時勞斯萊斯及賓利汽車，正式收購Mulliner，並於1961年跟ParkWard合併，組成MullinerParkWard新公司，時至今日，賓利汽車重組，而Mulliner更成為賓利旗下嘅獨立部門㖭！而早於2002年9月嘅法國巴黎車展上，Mulliner更替賓利推出尊貴概念長轎車—ArnageLimousine㖭！</p><p><spanclass><fontstyle>份量十足氣派盎然  &#13;<br> 時至今日，眼前呢部賓利ArnageLimousine，把原來Arnage轎車前後軸距加長728mm，令車長達6118mm之多，同時亦令致後座艙空間進一步擴闊㗎！全人手製作及裝嵌嘅ArnageLimousine，唔單止線條優美輪廓又突出，車頭一對有神嘅雙圓大燈，配襯響大型電鍍鬼面罩兩旁，重予人神氣十足之感㗎！&#13;<br> &#13;<br> <spanclass><fontstyle>鋪排講究豪邁至極  &#13;<br> 至於話座艙鋪排，原則上每項設施均可按個人需要而製造，而呢部經已名花有主嘅左軚版ArnageLimousine，前後四門車窗，均屬雙夾層隔音隔熱茶色玻璃，既有前後獨立恒溫冷氣連送風，而前後車廂之間，亦備有大幅面隔音玻璃，重有升起22吋LCD電視屏幕，配合上DVD及杜比5.1環迴立體音響，響舒適愜意嘅真皮座席上，可謂享受至高。&#13;<br> 其次，車廂中除備有獨立房燈照明外，重有電雪櫃同小型吧櫃，還有可作後備席或腳墊嘅電動摺椅㖭！</fontstyle></spanclass></fontstyle></spanclass></p><p><spanclass><fontstyle>6.75公升V8偈經重新調校  &#13;<br> 呢部加長版嘅ArnageLimousine，以原廠一台口碑至出眾嘅6.75公升V8TwinTurbo偈作骨幹，由於要應付達接近3公噸嘅車重關係，引擎馬力輸出不變，惟扭力給調低至2100rpm時，可有最高85.2kgm峯值數字，因而造就出0至100公里加速度，亦不過9.0秒內呢！再者，因應車長及車重關係，四輪懸掛及制動系統，亦經過廠方強化改裝㗎！&#13;<br> &#13;<br> <b> 駕駛艙</b> </fontstyle></spanclass></p><p><b> 賓利ArnageLimousine規格</b> &#13;<br> 引擎：6750ccV8SOHCTwinTurbo&#13;<br> 馬力：400ps/4000rpm&#13;<br> 扭力：85.2kgm/2100rpm&#13;<br> 傳動：4前速自動波，後輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：235-700R450AMichelin&#13;<br> 尺碼：6118×1932×1515mm&#13;<br> 軸距：3844mm；車重：2655kg起&#13;<br> 0-100公里：約9.0秒；極速：200km/h&#13;<br> 新車售價：$12,800,000&#13;<br> 車輛提供：賓利香港（28901918）</p><p><b> 同場加映</b> &#13;<br> <spanclass><fontstyle>賓利ContinentalGT跑車  &#13;<br> 早前，曾在港展出預作車嘅ContinentalGT跑車，事隔一年首部量產型號，終於到臨香港跟車迷見面，據知，首批正式交付本地準買家嘅新貨，快將於2月中抵埗，鍾情ContinentalGT嘅Fans，就真係要拭目以待喇！</fontstyle></spanclass></p><p><b> 小檔案</b> &#13;<br> 引擎：6.0公升W12TwinTurbo&#13;<br> 馬力：560匹；扭力：66.3kgm&#13;<br> 傳動：6前速半自動波，恒式四驅&#13;<br> 0-100公里：4.8秒&#13;<br> 極速：318km/h&#13;<br> 新車售價：約港幣240萬&#13;<br> 車輛提供：賓利香港（28901918）</p></body></html>