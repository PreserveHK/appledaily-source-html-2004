<html><header><meta charset="utf-8"><title>電腦新產品：<br>東芝TecraM2輕薄快Soho機</title></header><body><h1>電腦新產品：<br>東芝TecraM2輕薄快Soho機</h1><p>最近Notebook場大熱，新機可謂接踵而來，功能更係一部勁過一部，東芝Notebook產品線一向非常多元化，可謂唔同階層用家都照顧得到，今日要介紹呢部TecraM2更係一部「過界」Notebook，用上高檔Centrino級硬件，工作自然可暢暢順順，而影畫方面亦一啲都唔弱，無論係打機定睇戲都有極高享受，工作同娛樂都好啱用。&#13;<br>&#13;<br>記者：許福合　攝影：蔡鴻雯　ImageGirl：Mandy</p><p><spanclass><fontstyle>Profile  &#13;<br> 處理器：Centrino1.7GHz&#13;<br> 記憶體：512MBDDR&#13;<br> LCD：14.1吋&#13;<br> 硬碟：60GB&#13;<br> 顯示：nVIDIAGFFXGo5200&#13;<br> 光碟機：DVDMulti&#13;<br> 體積：314×259×35.9mm&#13;<br> 重量：2.26kg</fontstyle></spanclass></p><p><br> &#13;<br> 就咁睇M2外形可能會覺得較為平實，其實除咗銀背機面值得留意外，機身嘅輕巧程度亦都要一讚，雖然採用14.1吋LCD，不過並未影響流動性，M2就只有2.26kg重量，而機身厚度亦只有1吋薄，以一部All-In-One全能Notebook比較，絕對係一部「出得街」嘅Notebook。</p><p><br> &#13;<br> <spanclass><fontstyle>熱插DVDMulti  &#13;<br> 通常一般選購Notebook，都會着眼於處理器等規格資料，M2呢方面亦一啲都唔失禮，用上最新兼最強嘅Centrino1.7GHz，配上512MB記憶體，速度表面毋須要懷疑，無論要應付何種類型工作，就只有用爽嚟形容！&#13;<br> All-In-One電腦還有明顯特徵，內置光碟機，M2使用最強嘅DVD-Multi燒碟機，能應付晒+/-R/RW光碟燒錄，兼容性最廣最實用，同時，呢部光碟機更係分體式設計，支援熱插功能，毋須關機都可以隨時將光碟機取出，原有位置可放入後備電池、硬碟或另一款光碟機皆可，令擴充性大為提高。</fontstyle></spanclass></p><p><br> &#13;<br> <spanclass><fontstyle>強勁顯示卡打機一流  &#13;<br> 機迷見到M2更合水心，事關顯示卡用上nVIDIAGFFXGo5200，可提高3D遊戲嘅表現能力，同時對DVD等影片播放亦有幫助，可以睇得更流暢，令到工作不忙娛樂嘅用家亦可隨時輕鬆一下。若要上網打機睇網頁，M2網絡嘅支援亦相當齊全，除咗Centrino必備嘅802.11b外，亦設有g，讓用家享受更高速傳送。另外更提供唔少獨有實用功能，例如LCD可拉平，畫面作180度轉顯示，畫面放大縮少快速鍵，加埋特設嘅投影快速鍵，一個按鈕即可將畫面轉換到投影機上，要做Present時就方便得多。M2可以話係部工作娛樂同樣並重Notebook。</fontstyle></spanclass></p><p><br> &#13;<br> 其士（商業系統）&#13;<br> 電話：29533555&#13;<br> &#13;<br> <spanclass><fontstyle>SohoNotebook精選  &#13;<br> 想睇吓巿面重有邊啲Notebook可媲美M2，不妨留意以下唔同品牌嘅好選擇。</fontstyle></spanclass></p><p><br> &#13;<br> （a）其士（商業系統）	電話：29533555&#13;<br> （b）acerHK	電話：25280233&#13;<br> （c）SONYHK	電話：23452966&#13;<br> （d）BenQHK	電話：23306929EXT：201</p></body></html>