<html><header><meta charset="utf-8"><title>新車速報：JaguarS-TypeR4.2<br>最新積架貴族飆車</title></header><body><h1>新車速報：JaguarS-TypeR4.2<br>最新積架貴族飆車</h1><p>曾有朋友話揸Jaguar係品味嘅代表，而且嗰份英國貴族Feel嘅外表隱藏咗深不可測嘅爆炸力，經過今次親身感受，我絕對認同佢嘅講法！前陣子S-TypeFacelifted咗，所以連S-TypeR都要跟住一齊轉，頭冚換咗更輕嘅物料，頭尾燈、胎車令都跟以前唔同，尤其係內櫳，更換咗充滿時代感同跑味重嘅金屬飾板，令整架車睇落更年輕、更中產。&#13;<br>&#13;<br>記者：曾順珍　攝影：陳偉強　&#13;<br>Model：KendyLee（coolfactory）</p><p><spanclass><fontstyle>行東廊唔經唔覺過百二  &#13;<br> 我揸住呢架S-TypeR在東廊上疾風飛馳，輕輕一觸油門已過百二公里（之後當然即刻收油啦！），400匹的威力果然不同凡響。不過最正係除了泊在路邊收視奇高，那種逢車過車、其他駕駛者都自動讓路（亡命貨車司機例外）的感覺令人有點說不出的快感。&#13;<br> 新版S-TypeR沿用一台4.2V8超級增壓引擎，力量強勁反應快，加速時沒有Turbo式的呆滯感，而且配合CATS電子懸掛，能根據車速和道路情況而自行調節懸掛軟硬程度，令掟彎又穩又快，好適合行走香港的彎路。</fontstyle></spanclass></p><p><spanclass><fontstyle>改用鋁合金減低車重  &#13;<br> 雖然新車改動不多，但鬼面罩、氣霸、車尾造型及尾燈組合設計都有轉變。為了令車身變輕，頭冚放棄以前的鋼材，變為較輕較硬的鋁合金。頭燈亦轉用Xenon超白光燈，胎軨則選用新款設計的18吋合金軨。車尾部份的擾流器比見慣的日本式大大個擾流器細，始終英國貴族講求含蓄低調，象徵的意味較濃。&#13;<br> &#13;<br> <spanclass><fontstyle>雙色跑桶皮椅好「貴」跑  &#13;<br> 說到內櫳，新加尾窗電動太陽擋，最欣賞它的雙色皮座椅，黑襯淺灰的配搭高貴脫俗，加上桶形座椅能增添幾分跑味。飾板亦由以前的桃木改為鋁金屬，就連儀表也加上電鍍飾邊，再襯上仿賽車真皮軚環、特有的R字樣波棍，坐上去有點似不開快車會有愧於心的感覺。此外，車廂寬闊，有齊電動天窗、高級6碟式音響、定速巡航系統、前後泊車感應器、一按式電子泊車手掣、駕駛席記憶系統等，原來揸住部S-TypeR確實好有品味。&#13;<br> &#13;<br> <spanclass><fontstyle>外表貴格  </fontstyle></spanclass></fontstyle></spanclass></fontstyle></spanclass></p><p><spanclass><fontstyle>內櫳跑格  </fontstyle></spanclass></p><p><spanclass><fontstyle>JaguarS-TypeR4.2Profile  &#13;<br> 引擎：4.2公升V8超級增壓引擎&#13;<br> 馬力：400ps/6100rpm&#13;<br> 扭力：41.6kgm/3500rpm&#13;<br> 傳動：6前速電子自動波箱&#13;<br> 懸掛：賽車式懸掛連CATS&#13;<br> 制動：前後Brembo碟式煞車系統連4活塞式制動卡鉗&#13;<br> 輪胎：（前）245/40ZR18（後）275/35ZR18&#13;<br> 尺碼：4905×2060×1447mm&#13;<br> 車重：1800kg&#13;<br> 0-100公里：5.6秒&#13;<br> 極速：250km/h&#13;<br> 平均耗油：18.5L/100km&#13;<br> 車輛提供：積架汽車（香港）公司（25200989）</fontstyle></spanclass></p><p><spanclass><fontstyle>其他同級車之選&#13;<br> 奧迪RS6  &#13;<br> RS6是利用Turbo來提升動力，馬力足有450匹，扭力57.1kgm/1,950-5,600rpm。其5前速Tiptronic自動波箱可利用波棍推拉或軚盤換檔，0-100km/h只需4.7秒，極速有250km/h。</fontstyle></spanclass></p><p><spanclass><fontstyle>平治E55AMG  &#13;<br> 可說是AMG史上最快的四門房車，馬力有476匹，扭力更高達71.4kgm，0-100km/h加速只需4.7秒，幾可跟911Turbo及360Modena相比。想坐齊5個人，又如普通E系房車一樣舒服，實是功能和實用並重的跑房車。</fontstyle></spanclass></p></body></html>