<html><header><meta charset="utf-8"><title>新車速報：<br>跑版富豪登場大破格</title></header><body><h1>新車速報：<br>跑版富豪登場大破格</h1><p>瑞典富豪車廠早前推出全新S40車系，外形及配套設施已經突破傳統，剛抵埗的高性能Turbo版T5MR型號更延續這份破格精神，令本來斯斯文文嘅S40在加有原廠度身訂做SportPackage後更型仔，香港車手關兆昌試車後更有讚無彈。&#13;<br>記者、攝影：陳偉林</p><p><spanclass><fontstyle>18吋加大碼跑軨  &#13;<br> 富豪S40T5MR型號，外形同配套已經好突出，今勻重加入原廠度身訂做SportPackage，四輪加大碼18吋專用Medusa跑車合金胎軨配搭，跑格鮮明，加上原車扁闊吸引的電鍍鬼面罩設計以及前後一對破格的頭、尾燈組合，有點令筆者喜出望外。&#13;<br> &#13;<br> <spanclass><fontstyle>原廠SportPackage逐件睇  &#13;<br> （另加約$100,000）</fontstyle></spanclass></fontstyle></spanclass></p><p><spanclass><fontstyle>駕駛席全方位電控  &#13;<br> 以高級真皮鑲嵌的座艙陳設，表現出一派轎跑車豪邁感外，前排一雙桶形跑車椅貼身之餘，重有出色的承托感，加上駕駛席另備全方位電控同3組記憶裝置，好有坐喺豪華轎車嘅感覺。原車設備除左右獨立恒溫冷氣以及高級6碟CD音響配套外，加上全車前後不可或缺的6個安全氣袋連充氣簾幕，坐得安心又放心！&#13;<br> &#13;<br> <spanclass><fontstyle>前衞座艙好睇好歎  </fontstyle></spanclass></fontstyle></spanclass></p><p><spanclass><fontstyle>大力踩油依然順暢  &#13;<br> 全車賣點所在，可會係一台2.5公升直5Turbo引擎，筆者覺得好有輸出感，1500-4800rpm的峯值扭力表現，令起跑加速變得更強而有力，匹配上5前速Geartronic半自動波箱，猛然踏油的反應來得強烈順暢；其次，一副全新骨架結構，穩紮得嚟隔音又出色，難得出眾的四輪懸掛組合，配合主動式電子DSTC系統，行車自然更穩定。</fontstyle></spanclass></p><p><spanclass><fontstyle>香港車手關兆昌：評幾句  &#13;<br> 新車本身造型已經短小精悍，加上原廠度身訂做嘅SportPackage，令賣相更有辣味。至於裏面台2.5公升直5Turbo引擎加速反應好自然，中段表現較突出，波檔比率亦都好適中，入彎表現利落，好切合多彎路窄嘅香港街道。</fontstyle></spanclass></p><p><spanclass><fontstyle>VolvoS40T5MRProfile  &#13;<br> 引擎：2521cc直5DOHCTurbo；馬力：220ps/5000rpm&#13;<br> 扭力：32.7kgm/1500?800rpm&#13;<br> 傳動：5前速Geartronic半自動波，前輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：215/45ZR18MichelinPilotSport&#13;<br> 尺碼：4468×1770×1452mm；軸距：2640mm；車重：1419kg&#13;<br> 0?00公里：7.1秒；極速：235km/h；車輛提供：維信汽車（29273388）&#13;<br> &#13;<br> 新車售價：$334,900（標準版）</fontstyle></spanclass></p><p><spanclass><fontstyle>同級對手比較  </fontstyle></spanclass></p></body></html>