<html><header><meta charset="utf-8"><title>BB十月出世　奶粉錢襟計<br>Eason千萬賣身華納三年</title></header><body><h1>BB十月出世　奶粉錢襟計<br>Eason千萬賣身華納三年</h1><p>陳奕迅（Eason）將於十月榮升父親，正積極儲奶粉錢的他自上月與英皇約滿後，近期正密斟過檔華納唱片公司，據悉華納會以一千萬買起Eason三年唱片合約，至於同屬華納的郭富城快約滿，但至今仍未續約。</p><p>陳奕迅於上月正式約滿英皇，回復自由身的他已簽下陳家瑛為經理人，據悉陳家瑛馬上替Eason斟洽唱片公司，有傳華納及正東均向Eason招手，經過近一個月以來的洽商，以華納最具誠意，更出價一千萬包起Eason三年唱片約，如無意外，Eason於月內將正式加盟華納，待其女友徐濠縈於十月分娩後，Eason便會復工錄音，籌備推出新碟。<br> &#13;<br> <spanclass>開拓海外市場 &#13;<br> 據悉Eason在英皇時期，曾對公司未能為他開拓外地市場而有微言，相反華納為國際唱片公司，在東南亞的宣傳及發行網都較為完善，據悉今次華納出價一千萬包起Eason三年，當中包括Eason的全東南亞唱片發行權。雖然當年Eason以二千萬簽下英皇四年，但英皇囊括其唱片及經理人合約，故相比之下，對現今唱片市道而言，華納出手並不低。&#13;<br> 另一方面，郭富城年尾約滿華納，目前雙方正洽談續約事宜，但因華納為簽Eason已花去大筆金錢，有傳或會令城城續約一事受影響。&#13;<br> 昨日本報致電華納總裁陳志光，他承認確實正與Eason斟洽中，至於是否出價一千萬，陳志光則說：「商業秘密嚟㗎，但我哋好少買歌手，Eason係近年值得買嘅一個，而且價錢係高嘅。」問城城傾續約會否有下文？陳志光說：「我哋有畀幾個方案同佢傾，但佢未覆。」而正東負責人洪迪昨日在電話中則否認斟Eason過檔。<br> &#13;<br> <spanclass>踢波氣喘如牛 &#13;<br> 城城經理人小美昨日就續約一事說：「如果Eason加盟，我哋好歡迎，一間大嘅唱片公司，需要好多歌手，但絕對唔會因為呢件事影響城城，城城啱啱出嘅精選碟，華納好落本，宣傳都做得好好，所以續約事件係樂觀嘅。」&#13;<br> 此外，Eason日前與一班好友在鰂魚涌一球場內踢波，當晚他負責踢中場及前鋒位置，雖然表現積極，但其速度卻差強人意，追波多過踢波，未幾更已氣喘如牛，Eason雖曾兩度射門，不過未能中鵠，難怪他停下來時也顯得沒精打采。&#13;<br> 採訪：朱倬誼、張止寒　攝影：娛樂突發組</spanclass></spanclass></p></body></html>