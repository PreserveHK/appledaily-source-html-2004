<html><header><meta charset="utf-8"><title>數碼影音：PC350/E<br>330萬像素民用化全球最輕最細</title></header><body><h1>數碼影音：PC350/E<br>330萬像素民用化全球最輕最細</h1><p>以往DV機一向都令人覺得係一部龐然大物，不過近期DV都向住趨「細」發展，SONY最近就推出一部全球最細嘅330萬像素手提DV機PC350/E，將機身設計得更輕更細嘅同時，質素亦有高度保證，除咗適合拍片消閒外，連影相功能同質素都唔會比一般DC輸蝕，好適合一般家庭使用。&#13;<br>記者：許福合&#13;<br>攝影：陳偉強&#13;<br>ImageGirl：Carman</p><p>今次SONY推出嘅PC350/E，即使同上代嘅PC300/E相比，機身上仍佔有優「細」，可以話係細咗一個碼，而重量更只有440g，屬於全球最細嘅330萬像素級DV機，外形上絕對比同級機種煞食！此機還內置SONY獨有嘅MegaPixel引擎，能降低畫面內雜訊，以提高拍片質素，尤其當攝錄天空或淨色平面背景時，效果將最為明顯。此機在兼職相機時，亦可以交足貨，使用咗經過改良嘅RGBFilter，能將顏色更傳真地還原，加上具備330萬像素CCD，配上蔡司T*鏡頭，效果與一般「全職」相機分別不大，出外時旅遊時就可拎少部相機，負擔可以減輕不少。</p><p><spanclass><fontstyle>16：9闊屏幕攝錄  &#13;<br> PC350/E亦支援闊屏幕16：9模式攝錄，而且唔會有斬頭斬尾嘅現象，比4：3畫面能有更闊視野。若想替影片加上特別效果，此機亦都有唔少玩法，好似「CinematicEffect」，可加上逐行掃描效果，兼且可將影片改成以電影一樣嘅每秒24格攝錄，令影片更具電影感嘅效果，讓各位隨時扮吓大導演！&#13;<br> 另外還有個好玩嘅「SmoothIntervalRecording」，只要將機放於固定地點攝錄，就可拍錄時間濃縮嘅影片，於人來人往嘅街頭尤其過癮。最後不能不提夜攝功能，使用紅外線攝錄，即使較暗地方亦全無阻礙。</fontstyle></spanclass></p><p><spanclass><fontstyle>PC350/EProfile  &#13;<br> 感光元件：330萬像素&#13;<br> 制式：PAL/NTSC&#13;<br> 變焦：120倍（10倍光學）&#13;<br> 記憶卡：MSDUO/Pro&#13;<br> 體積：57×107×107mm&#13;<br> 重量：440g&#13;<br> &#13;<br> $9,990（8月27日推出）&#13;<br> 有黑、銀兩款顏色</fontstyle></spanclass></p><p><spanclass><fontstyle>高解像DV另有用途  &#13;<br> 理論上100萬像素DV嘅解像度，已可媲美DVD質素，高像素似乎未有迫切需要。其實高像素DV具有兩大優點，第一係相片解像度可大幅提高；另一好處就係喺高解像電視又或電腦屏幕上播放，一樣可表達其細緻度。</fontstyle></spanclass></p><p><br> &#13;<br> <b> 查詢：</b> &#13;<br> （a）華仁會（23980280）地址：旺角花園街75-77號花園商業大廈5、6樓&#13;<br> &#13;<br> （b）龍都實業（23919296）地址：旺角花園街83號地下</p></body></html>