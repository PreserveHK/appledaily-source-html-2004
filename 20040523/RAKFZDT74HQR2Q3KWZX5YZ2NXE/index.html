<html><header><meta charset="utf-8"><title>汽車專題：<br>萬事得發燒友5部愛驅同一品牌</title></header><body><h1>汽車專題：<br>萬事得發燒友5部愛驅同一品牌</h1><p>若有需要的話，多買一部車以上並不為過，但被朋友暱稱為MazdaMan的田廸桁，至今擁有車輛數目已達5部，惟全數盡皆日本萬事得汽車品牌，倒教人有點意外。究竟田先生跟萬事得為何結下這段不解緣，確實令筆者好奇不已，誓要當面向田先生問個明白。&#13;<br>記者、攝影：陳偉林</p><p><spanclass><fontstyle>「Premacy外形討好又實用」  &#13;<br> 跟一般商賈富豪不同的地方，會是田廸桁先生擁有多輛汽車，大多出於有需要下才購買，而且重係一直沿用至今，並非貪新鮮一部接換一部。&#13;<br> 「我第一部擁有嘅萬事得車係Premacy，基於當時無其他選擇，部車外形幾討好，而且又實用，無論揸返工抑或平時出街用都啱。之後，重買埋貨運用嘅Bongo同多用途嘅Friendee8人MPV車！」</fontstyle></spanclass></p><p><spanclass><fontstyle>服務態度影響買車慾  &#13;<br> 細談下，田先生認為萬事得車跟一眾同級日本車別無兩樣，之所以一直沿用這個汽車品牌至今，主要是代理售後服務體貼用家，原來Sales嘅推銷態度都會係田先生考慮買新車嘅另一個關鍵。及後，由於個人的喜好，田先生還買下MX-5新版，作為第二架日常代步用車㖭！&#13;<br> 「我貪佢有軟篷頂裝備，迎風上路，可以親近大自然嘛！」</fontstyle></spanclass></p><p><spanclass><fontstyle>全港首位RX-8車主  &#13;<br> 早前，得知萬事得車廠推出全新RX-8跑車，田先生話：「部車外形好前衞，性能又唔錯，加上車廂兩排四座位嘅配搭，好啱我跟太太嘅口味，所以決定買佢，呢部都係我哋嘅新寵嚟㗎！」&#13;<br> 其實更難得的地方，就是田先生及後還成為全港首位RX-8車主。MazdaMan的名字不脛而走，早陣子代理還送給田先生紀念獎牌，以答謝多年支持㖭！</fontstyle></spanclass></p><p><spanclass><fontstyle>型格內櫳  </fontstyle></spanclass></p><p><br> &#13;<br> <spanclass><fontstyle>最跑之身  </fontstyle></spanclass></p><p><spanclass><fontstyle>MazdaRX-8Profile  &#13;<br> 引擎：	645ccX2雙轉子RENESIS&#13;<br> 馬力：	250ps/8500rpm；扭力：22.0kgm/5500rpm&#13;<br> 傳動：	6前速手波，後輪驅動&#13;<br> 懸掛：	（前）雙搖臂（後）多連桿&#13;<br> 制動：	（前）透氣碟（後）透氣碟（ABS）&#13;<br> 輪胎：	225/45R18；尺碼：4435×1770×1340mm&#13;<br> 軸距：	2700mm；車重：1310kg&#13;<br> 新車售價：$399,000&#13;<br> 車輛提供：萬事得汽車（28931112）</fontstyle></spanclass></p></body></html>