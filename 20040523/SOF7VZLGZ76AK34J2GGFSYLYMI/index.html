<html><header><meta charset="utf-8"><title>男友拜山宋慧喬拍劇失陪</title></header><body><h1>男友拜山宋慧喬拍劇失陪</h1><p>宋慧喬同李秉憲拍拖之後，曾經俾人話佢哋淨係掛住談情唔做嘢。唔知宋慧喬係咪怕人言可畏，所以呢輪韓劇拍完一套又一套，搞到男友前日去拜已故父親，佢都冇去，李秉憲只有搵妹妹同埋五十幾名親友一齊去。聽講宋慧喬後日重會同拍檔Rain飛去上海拍劇，唔知事先有冇同李秉憲「備案」呢？</p></body></html>