<html><header><meta charset="utf-8"><title>　　60兒童淨化議事堂 - 李八方</title></header><body><h1>　　60兒童淨化議事堂 - 李八方</h1><p>約六十個兒童噚日入主立法會議事堂做議員，學晒啲議員討論政府政策。&#13;<br> 呢項活動由兒童議會統籌委員會舉辦，佢哋噚日提出三條同兒童有關嘅動議辯論，分別係要求政府畀兒童參與教育改革、制訂幫助貧困兒童政策，以及防止校園欺凌政策，都係涉及兒童嘅權益，當然順利獲得通過，唔知政府會唔會理佢哋嘅決議案呢？&#13;<br> 佢哋雖然未夠秤，但辯論起上嚟頭頭是道，有條有理，一啲都唔怯場，最重要係無晒大人議員咁有政黨立場，可以講出心底話，唔使背住良心講嘢，令到成個議事堂空氣都乾淨好多。噚日為佢哋主持會議嘅「正規」議員係李華明同劉健儀。&#13;<br> （圖）六十個兒童辯論起上嚟有板有眼，重可以講出心底話。	馬泉崇攝&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>