<html><header><meta charset="utf-8"><title>JNCM2流動影音播片睇相聽歌集一身</title></header><body><h1>JNCM2流動影音播片睇相聽歌集一身</h1><p>04年大吹MPEG4睇片熱潮，喺CeBIT上各大廠商都展出新一代MPEG4播放器就可見一斑。而JNC就率先喺香港推出SSF-M2，宏觀市場上都暫未有同類產品。M2強打賣點就係可以將電視節目錄低拎出街睇，另外更可以用嚟睇相、聽歌，多媒體功能強勁，一部機就玩晒多種至Hit影音功能，重拎住MP3機？Out啦！&#13;<br>&#13;<br>記者：許福合　攝影：陳智良　Image：Ana</p><p>起初見到JNCSSF-M2，還以為係一部PDA，事實上SSF-M2具備唔少PDA嘅特徵，設有一個3.5吋大芒、輕薄機身、附有SD卡槽，只係無得好似PDA咁篤吓篤吓，記錄日常瑣事，主要功能集中晒喺播片、睇相及聽歌三大方面。</p><p><spanclass><fontstyle>128MB錄90分鐘  &#13;<br> SSF-M2使用3.5吋芒，解像度高達160×240，而機身重量只有133g，要隨身攜帶都好輕鬆，影片就可經由Line線接駁電視或錄影機，按下錄影鍵，就可以將畫面傳送至SSF-M2內貯存，影片以MPEG-4格式貯存，分別可選擇Fine、Normal同Economy等唔同質素，其中以後者最為慳位，內置128MB就放到最長90分鐘影片，唔夠用更可以直接錄落SD上，要將成套戲拎出街睇一啲唔難。</fontstyle></spanclass></p><p><br> &#13;<br> <spanclass><fontstyle>聽足4小時  &#13;<br> 睇得片，又睇得相，重欠乜功能？梗係聽歌啦！JNC呢個品牌一向主力推出MP3機，連帶新出SSF-M2都具備MP3播放功能，歌曲可預先經USB下載至內置記憶，又可放落SD內播放，不過用嚟聽歌始終唔係SSF-M2嘅專長，揀歌Menu、播放功能都略嫌簡單，暫未支援中文歌曲顯示，聽開MP3機就覺得唔夠過癮。值得一讚電池電量充足，加上可選擇關上屏幕聽歌，最長可用足4小時，與同類產品比較，亦算不俗。</fontstyle></spanclass></p><p><br> &#13;<br> <spanclass><fontstyle>兼任電子相簿  &#13;<br> 用上咁大嘅靚芒，當然要用盡佢唔可以浪費，機身嘅SD卡槽除咗用嚟睇戲外，用DC影完相重可以即刻放入去「重播」，唔想逐張相㩒，又可用SlideShow模式播放相片，就好似帶住個流動相簿一樣咁方便，唔使再屈住喺個芒仔度睇咁辛苦。當返到屋企，又可用USB2.0接駁電腦，除咗抄送檔案之外，SD槽重可以兼任讀卡器，可惜暫時只能用上SD卡，若可以兼容多種記憶卡就更理想。</fontstyle></spanclass></p><p><br> &#13;<br> <spanclass><fontstyle>抵讚  &#13;<br> 搭車睇戲聽歌消磨時間一流。&#13;<br> <spanclass><fontstyle>要彈  &#13;<br> 咾ine-In線，錄影時間1比1，較花時間。&#13;<br> &#13;<br> <spanclass><fontstyle>Profile  &#13;<br> 顯示：3.5吋、160×240pixel&#13;<br> 記憶：內置128MB、SD&#13;<br> 體積：96×79×18mm&#13;<br> 重量：133g&#13;<br> &#13;<br> &#13;<br> <b> 華仁會</b> &#13;<br> 查詢電話：23980280</fontstyle></spanclass></fontstyle></spanclass></fontstyle></spanclass></p></body></html>