<html><header><meta charset="utf-8"><title>盜墓型男班頓費沙三年抱兩</title></header><body><h1>盜墓型男班頓費沙三年抱兩</h1><p>曾經做過《盜墓迷城》嘅荷李活男星班頓費沙（BrendanFraser），前日透過發言人證實，同佢結婚六年嘅太太Afton，上星期一喺洛杉磯幫佢生咗第二個男嬰，重改咗個名叫赫臣（Hudson）。據講BB出世時有十磅兩安士，現時同媽咪一樣咁健康。其實班頓同老婆已經有個一歲大嘅仔，唔知佢哋有冇諗住追番個女呢？</p></body></html>