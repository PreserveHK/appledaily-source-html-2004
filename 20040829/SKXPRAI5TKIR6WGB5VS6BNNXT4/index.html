<html><header><meta charset="utf-8"><title>一個春風滿臉　一個木口木面<br>關之琳情侶檔睇Gucci</title></header><body><h1>一個春風滿臉　一個木口木面<br>關之琳情侶檔睇Gucci</h1><p>大批紅星名人前晚湧至會展，出席超級名牌Gucci的2004秋冬時裝展及派對，有ball后之稱的薛芷倫雖以一襲超性感打扮出現，但風頭仍被關之琳（之之）和黃家諾蓋過。之之全晚笑容滿臉，似以行動粉碎分手傳言，但黃家諾則一臉木然，更脫口而出指大會請他來「做騷」。</p><p>先後與大生地產主席馬清偉有着感情轇轕的關之琳及薛芷倫，前晚各自到會展出席Gucci2004秋冬時裝系列表演及派對。早前之之在上海拍攝電影《做頭》時，前男友馬清偉更到場探班，二人表現親密，故即時有指兩人舊情復熾，其後便傳出之之和黃家諾（Jimmy）分手。但之之前晚卻高調地與黃家諾睇騷。&#13;<br> <br> <spanclass>答問晦氣 &#13;<br> <spanclass>「邊個清楚得過我？」 &#13;<br> 之之與黃家諾前晚一同穿上Gucci秋冬新裝，之之穿上一條價值二萬九千九百元的紫色低胸晚裝裙，黃家諾則穿上全套合共約三萬二千元的Gucci新裝上陣。之之整晚顯得心情大好，一直保持微笑，但黃家諾卻一臉無奈，笑容欠奉兼冷口冷臉，問他與女友雙雙赴會是否為了粉碎分手傳言？黃家諾衝口而出說：「係佢哋（大會）請我嚟做騷。」語畢他自知失言，連忙補鑊說：「係佢哋請我嚟睇騷。」&#13;<br> 之之對於被傳與男友分手一事例牌否認道：「唔需要闢謠，唔想講咁多，講多嘥氣，大家冇分手，講咗都冇人信，喺度作古仔，唔想同傳媒講咁多嘢。」</spanclass></spanclass></p><p><spanclass>各有各玩 &#13;<br> <spanclass>散場懶得再做騷 &#13;<br> 之之續說：「我同Jimmy嘅嘢，邊個清楚得過我呀？唔通我日日同人講咩？」那她現在與黃家諾的感情如何？之之模棱兩可地說：「冇壞到，又冇差到，又唔係匿喺床下底度（指傳媒），唔使做戲畀你哋睇啫。」之之日前承認黃家諾已搬離她的跑馬地豪宅，但前晚之之卻說：「冇話搬唔搬開，大家都有自己嘅屋企。」&#13;<br> 談到馬清偉的前妻陳美琪早前重提舊事，指當年之之介入其婚姻，之之對此淡然地說：「十幾年前嘅嘢重有人講，就嚟連幼稚園仆親都俾人講啦。」&#13;<br> 儘管之之揚言與男友感情不變，但兩人在進場後雖同坐睇騷，卻各有各玩，黃家諾頻與大班朋友閒聊，之之則與居美多年的王小鳳及金燕玲等大談女人經，之之與黃家諾整晚都貌合神離。至散場時，黃家諾已毋須再「做騷」，故拖着的是朋友金燕玲，而非之之。</spanclass></spanclass></p><p><spanclass>ball后轉性 &#13;<br> <spanclass>學烹飪勤做運動 &#13;<br> 另邊廂，薛芷倫前晚穿上一件胸口開洞的露背貼身Gucci連身長裙，酥胸半露，但她卻比前消瘦不少，她表示近期正忙於學烹飪及做運動，生活很正常，薛芷倫說：「我要學識錫自己。」早前卻有報道指薛芷倫約榮文蔚夜蒲，她則說：「咁我又冇話戒蒲，夜生活都係我興趣之一。」難怪薛芷倫前晚在完騷後，再約同時裝設計師鄭紹康及化妝師RickChin往銅鑼灣的友和日本料理消夜，至凌晨三時許也未見離去。&#13;<br> 此外，前晚出席時裝展的尚有有黃秋生、應采兒、徐子淇、張可頤、周汶錡及前影星王小鳳等。而謝婷婷則穿上全套Dior性感套裝，與兩名外籍俊男到場。&#13;<br> 採訪：顏英儀、楊潔雯&#13;<br> 攝影：何國豪、娛樂突發組</spanclass></spanclass></p></body></html>