<html><header><meta charset="utf-8"><title>柏得烈叔剛動手術下周復工</title></header><body><h1>柏得烈叔剛動手術下周復工</h1><p>喺《變種特攻》入面扮演Ｘ教授嘅老牌光頭演員柏德烈史超域（PatrickStewart），前日透過發言人宣布，佢剛剛接受咗心臟血管擴張手術，皆因最近醫生發現佢心臟血管嘅血液流通有啲問題，所以建議佢做手術避免病情惡化。已經六十四歲嘅柏得烈叔，𠵱家已經返咗屋企休養，呢個星期可以繼續為新片《TheGameofTheirLives》拍攝。</p></body></html>