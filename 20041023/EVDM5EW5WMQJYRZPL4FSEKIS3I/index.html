<html><header><meta charset="utf-8"><title>　　賭王獲頒榮譽博士 - 李八方</title></header><body><h1>　　賭王獲頒榮譽博士 - 李八方</h1><p>寒窗十載，唔少人都係為咗通過考試難關，獲得學位，但其實只要對社會有貢獻，一樣可以得到各大學府嘅學位。公開大學將會喺十二月頒授榮譽博士學位畀四位傑出人士，包括中國科學院院長路甬祥、賭王何鴻燊、明愛總裁楊鳴章神父，同前英屬哥倫比亞大學遙距教育與科技總監裴昇。&#13;<br> 賭王一生有幾傳奇，唔使多講，又成日捐錢畀學校同藝術團體等，不過，大家最鍾意嘅可能係佢嘅幽默感。八方想喺度介紹吓其他三位猛人，路甬祥係著名科學家，曾經喺歐美同中國獲得二十幾項專利；楊鳴章帶領嘅明愛喺香港作出好多貢獻；裴昇就係遙距學習嘅先驅，今時今日好多在職人士可以一邊工作，一邊讀書，都係多得佢。&#13;<br> （圖）公大提供嘅賭王照，大家估吓相中嘅佢幾多歲呢？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>