<html><header><meta charset="utf-8"><title>拉姑宣傳新書粗口待客</title></header><body><h1>拉姑宣傳新書粗口待客</h1><p>人稱拉姑嘅大胸女星彭美拉安德遜（PamelaAnderson），前日喺倫敦為佢本自傳《Star》舉行簽名會，不過佢又着住件寫咗粗口嘅白色吊帶背心趕客，我大口羅拉真係唔明佢到底想點。不過，身為人道對待動物組織PETA支持者嘅拉姑，前日就借機叫英女皇唔好再俾啲衞兵戴用熊毛做嘅帽，佢認為用假毛毛會比較人道喎。</p></body></html>