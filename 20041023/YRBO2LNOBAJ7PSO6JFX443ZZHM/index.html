<html><header><meta charset="utf-8"><title>梁漢文失眠當開通宵</title></header><body><h1>梁漢文失眠當開通宵</h1><p>梁漢文昨日在大埔出席「救世軍香港定向日」活動，面帶倦容的他自言已經失眠了兩天，不過並非有心事困擾。由於梁漢文不想依賴安眠藥入睡，故此採取放棄態度，將失眠當捱夜通宵工作。<br> &#13;<br> <spanclass>獲封天王唔敢當 &#13;<br> 梁漢文透露身邊的朋友非常關心他的健康狀況，更介紹他吃靈芝補身，對此梁漢文說：「我就未食過靈芝，我諗都可以調理身體，其實我每年都做一次身體檢查，去年做過話我身體好好。」&#13;<br> 此外，提到譚詠麟建議將梁漢文與許志安、李克勤及古巨基封為新四大天王，梁漢文說：「重有好多歌手，唔係只得我哋四個，不過都多謝校長，其實過去兩年大家都好努力，希望唔好令校長失望，但話到做新四大天王就真係唔敢當，我自己亦都朝住一線歌手目標進發。」&#13;<br> 採訪、攝影：魯萍</spanclass></p></body></html>