<html><header><meta charset="utf-8"><title>數碼影音：<br>三洋DC踩DV過界三色J4拍片最強</title></header><body><h1>數碼影音：<br>三洋DC踩DV過界三色J4拍片最強</h1><p>最近因為相機展嘅關係，新推出嘅數碼相機特別多，功能愈來愈強勁，質素可媲美專業級相機，不過講到予人印象最深嘅新機，SANYOXactiJ4亦可佔一席位，雖然功能未算最強，不過憑着三款顏色機身，黑、銀，加上超搶嘅橙色，配合不俗嘅機身造型，相當出位，實行要色誘各位相機發燒友。&#13;<br>&#13;<br>記者：許福合&#13;<br>攝影：林栢鈞&#13;<br>ImageGirl：Clara</p><p>見慣黑銀色嘅數碼相機，橙色版嘅J4最令人覺得特別新鮮，而且機身既輕且細，絕對係一部型爆新機，而且配合用家喜歡玩SnapShot，J4嘅反應速度更係值得一讚，開機時間只需0.8秒，基本上一拉開機蓋已經立即進入拍攝狀態，隨時替各位拍下靚相。至於相片質素，J4提供423萬像素相片，另設有插補功能，可將相片提高至800萬像素輸出，而鏡頭不用伸出，就已經可以使用到2.8倍變焦，操作起嚟特別覺得方便。</p><p><b> 高質動畫拍攝</b> &#13;<br> Sanyo數碼相機一向有個特色，就係動畫攝錄能力不俗，J4亦唔例外，可以拍攝到解像度達640×480嘅影片（每秒30格），質素可謂直逼DVD，而且較少見嘅係，拍攝嘅同時可使用變焦功能，非一般DC可比。至於基本嘅相片拍攝功能當然唔可以忽視，即使處身位置較暗，透過機上嘅對焦輔助燈，亦可無懼黑暗準確對焦，同級機中實屬少見。J4亦唔少得提供多達12種嘅預設拍攝模式，除常見嘅幾種外，還創新設有畫面瘦身、合成照及證件相等模式，好玩有趣。</p><p><spanclass><fontstyle>至潮相機大晒冷  &#13;<br> </fontstyle></spanclass></p><p><b> DC53306種預設模式</b> &#13;<br> BenQDC5330使用300萬像素CCD，提供3倍光學及4倍數碼變焦，6種預設模式簡化操作。&#13;<br> 感光元件：300萬像素CCD&#13;<br> 變焦：3倍光學+4倍數碼&#13;<br> 儲存：內置16MB、SD/MMC&#13;<br> BenQ（23306929Ext.201）</p><p><b> R51平價大芒</b> &#13;<br> Casio主打入門級DCR51具備500萬像素CCD，另外2吋大芒，售價唔使3千，相當抵玩。&#13;<br> 感光元件：525萬像素CCD&#13;<br> 變焦：3倍光學＋4倍數碼&#13;<br> 儲存：內置9.7MB、SD/MMC&#13;<br> 捷成洋行（29262320）</p><p><b> Z40薄身DC</b> &#13;<br> Casio另一部400萬像素Z40，薄身卡片機身，內置3倍光學及4倍數碼變焦鏡頭，厚度只有23.1mm。&#13;<br> 感光元件：400萬像素CCD&#13;<br> 變焦：3倍光學+4倍數碼&#13;<br> 儲存：內置9.7MB、SD/MMC&#13;<br> 捷成洋行（29262320）</p><p><b> LS743兼容MPEG?</b> &#13;<br> KodakLS743金屬機身，非常輕細，除咗影相了得，還兼容MPEG-4檔案拍片，可提供最長嘅拍片時間。&#13;<br> 感光元件：423萬像素CCD&#13;<br> 變焦：2.8倍光學+3.6倍數碼&#13;<br> 儲存：內置16MB、SD/MMC&#13;<br> Kodak（800901514）</p><p><b> C1手槍機款</b> &#13;<br> SANYOC1設計特別，當影片攝錄中途，仍可以拍攝相片，質素達300萬像素，快門按鈕左鍵係相機快門，而右邊就用嚟攝錄影片。&#13;<br> 感光元件：334萬像素CCD&#13;<br> 變焦：5.8倍光學　儲存：SD&#13;<br> SANYO（21936528）</p><p><b> OptioS40新手啱用</b> &#13;<br> RicohCaplioRX最特別係可拍攝28mm廣角，用嚟影風景就最啱，另有黑銀兩色選擇，兼夠輕細。&#13;<br> 感光元件：334萬像素CCD&#13;<br> 變焦：3.6倍光學+3.4倍數碼&#13;<br> 儲存：內置8MB、SD/MMC&#13;<br> 麗確攝影器材（22925111）</p><p><b> CaplioRX28mm廣角</b> &#13;<br> RicohCaplioRX最特別係可拍攝28mm廣角，用嚟影風景就最啱，另有黑銀兩色選擇，兼夠輕細。&#13;<br> 感光元件：334萬像素CCD&#13;<br> 變焦：3.6倍光學+3.4倍數碼&#13;<br> 儲存：內置8MB、SD/MMC&#13;<br> 麗確攝影器材（22925111）</p><p><b> Miss玩埋自拍</b> &#13;<br> PolaroidMiss使用卡片形機身，按鈕都唔多見，有得揀銀、玫瑰紅同紫色，LCD更可以180度翻轉使用，玩自拍特別方便。&#13;<br> 感光元件：200萬像素&#13;<br> 變焦：3倍數碼變焦&#13;<br> 儲存：內置16MB、SD&#13;<br> WorldWideLicensesLtd（21766482）</p><p><b> DSC耔12.5吋巨芒</b> &#13;<br> SONYT1具有510萬像素，內置有3倍光學變焦及一個2.5吋芒。&#13;<br> 感光元件：510萬像素SuperHADCCD&#13;<br> 變焦：3倍光學+2倍數碼&#13;<br> 儲存：MSDuo/MSDuoPro&#13;<br> SONYHK（23452966）</p><p><b> F610谷上千萬像素</b> &#13;<br> 富士F610使用630萬像素SuperCCDHR，可將相片狂谷至1,230萬像素輸出，達到4,048×3,040。&#13;<br> 感光元件：630萬像素SuperCCDHR&#13;<br> 變焦：3倍光學+最高3.2倍數碼&#13;<br> 儲存：xD&#13;<br> 富士攝影器材（24088663）</p><p><spanclass><fontstyle>實地測試：  &#13;<br> <b> 反應夠快</b> &#13;<br> 試用J4印象最深係反應速度快，從LCD到拍攝都有唔錯速度，而拍出嘅相片雜訊不多，只係略為鮮紅，但對整體效果影響不大。</fontstyle></spanclass></p><p>Sanyo　查詢電話：21936528</p></body></html>