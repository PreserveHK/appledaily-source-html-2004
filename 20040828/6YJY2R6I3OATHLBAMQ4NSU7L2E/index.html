<html><header><meta charset="utf-8"><title>英漢選金髮索女先鬥身材<br>Britney肥腫難分屈居NO.3</title></header><body><h1>英漢選金髮索女先鬥身材<br>Britney肥腫難分屈居NO.3</h1><p>外國嘅雜誌同網站最興搞啲最性感女星同猛男選舉，英國嘅男士雜誌《Nuts》，最近又有「全球最性感金髮女星」選舉，結果英國嘅巨胸電視女星JenniferEllison以爆冷姿態奪第一位，經常贏出同類選舉嘅BritneySpears，只能屈居第三。&#13;<br> 今次呢個選舉係由五千個男士投票選出嘅結果，居然有百分之四十三嘅選票投畀JenniferEllison，遠遠拋離第二位嘅瑞典名模VictoriaSilvstedt，而一向在同類型選舉穩奪冠軍的Britney，由於愈嚟愈不修邊幅而淪為阿三。至於其他入選十大嘅女星，重包括第六位嘅ParisHilton、第七位嘅金美侖戴雅絲（CameronDiaz）等。&#13;<br> <br> <spanclass>飛魚費斯飲恨 &#13;<br> 此外，冧死唔少女士嘅英國型男奧蘭多布魯（OrlandoBloom），最近喺美國螢幕保護嘅網站www.screensavers.&#13;<br> com嘅「最有型男士選舉」中，以大比數擊敗排名第二嘅男歌手Usher，奧蘭多嘅票數，足足多過第二位嘅Usher一倍有多。而排名第三位嘅就係啱啱喺奧運贏咗六金兩銅嘅十九歲美國飛魚費斯（MichaelPhelps）。</spanclass></p></body></html>