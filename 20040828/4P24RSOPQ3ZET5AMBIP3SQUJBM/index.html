<html><header><meta charset="utf-8"><title>專家教路：女憎男大意　男怕女小器<br>大學迎新營「談情說愛」</title></header><body><h1>專家教路：女憎男大意　男怕女小器<br>大學迎新營「談情說愛」</h1><p>【本報訊】男朋友「冇良心」、「冇記性」？女朋友「小器」、「口是心非」？不少大學生開始談情說愛，或會發現對方種種缺點。香港公教婚姻輔導會家庭生活教育主任黃玉書昨向新生教路：「有一日真係動咗情嘅，唔好張揚，未摸清對方底細，千祈唔好掏出你的心」，最重要是管好感情生活，不要「一腳踏兩船」。　記者：黎國剛</p><p>黃玉書昨在嶺南大學迎新營中，與新生大談大學生談戀愛之道。自言二十一歲已結婚的他，總結過去二十多年當社工的經驗，臚列出男女談戀愛時會發現對方的缺點，女方一般認為男朋友的缺點包括「粗心大意」、「食煙飲酒」、「粗魯」、「冇良心」、「奢侈浪費」、「怕阿媽」及「冇記性」等。<br> &#13;<br> <spanclass>只記住曼聯車路士 &#13;<br> 他打趣說：「女仔會記住啲重要時刻，譬如佢幾時生日呀、結婚紀念日呀、幾時去邊間餐廳食過嘢呀……但男仔嘅重要時刻只係記住曼聯幾時對車路士。」&#13;<br> 至於男方一般認為女朋友的缺點則包括：「口是心非」、「小器」、「情緒化」、「唔識扮識」、「問太多難答問題」、「強迫別人讚美她」、「喊包」等。&#13;<br> 黃玉書笑說：「呢個世界有一種女性，叫做外母，如果佢話唔好囉，叫你老公唔好送（禮物）囉，其實佢係叫你老公送畀佢。」他續說：「難答問題，好似話『我肥唔肥呀』、『我最近係咪靚咗呀』、『你愛唔愛我呀』……女性係要一再保證。」&#13;<br> 但他向學生強調，若發現對方的缺點，其實可作改善，最重要是他們要管好感情生活，不可放縱及將男女感情當作兒戲。&#13;<br> 此外，中文大學四間書院近日亦舉行迎新營，原定於昨午舉行俗稱「四院互片」的「四院會師」高潮活動，卻罕有地因天雨取消。「四院互片」活動中，新生會在校內百萬大道一同喊口號，吹捧本身所屬書院，又貶低其他三間書院，以提升新生對所屬書院的歸感屬。不過，千名新舊學生昨日仍趁迎新營其他見面機會互踩一番，為中大帶來「不平靜」一日。</spanclass></p></body></html>