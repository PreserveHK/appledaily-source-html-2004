<html><header><meta charset="utf-8"><title>SHARP首部伸縮機<br>TM100黑面影靚相</title></header><body><h1>SHARP首部伸縮機<br>TM100黑面影靚相</h1><p>伸縮機狂潮由歐洲吹到去亞洲，繼韓國之後，手機強國日本終於都要出手。打頭陣就係出名靚芒示人嘅SHARP，自一系列GX機種之後，SHARP幾乎已經同靚芒二字劃上等號，今次新作TM100玩伸縮外形之餘，兼且有個型爆黑色機面。26萬色彩芒效果睇到人嘩嘩聲，繼續將「靚芒SHARP」個招牌省到立立令！&#13;<br>&#13;<br>記者、攝影：劉耀祥　ImageGirl：Echo&#13;<br>&#13;<br><b>PROFILE</b>&#13;<br>制式：GSM900/1800/1900三頻&#13;<br>顯示器：26萬色/320×240像素/TFT&#13;<br>鏡頭：30萬像素CCD&#13;<br>記憶體：內置5MB&#13;<br>功能：40和弦、GPRS、WAP、Java、MMS&#13;<br>備用時間：200小時&#13;<br>通話時間：180分鐘&#13;<br>體積：100×49×19.2mm&#13;<br>重量：95g&#13;<br>查詢：27872282（全新世界）</p><p>其實TM100自發表之後，唔少香港用家已經虎視眈眈，而且TM100早於5月份已於歐洲開售，不過由於SIMLOCK所限，令到一眾水貨舖都「敢望而不敢入」。今次水貨到港，可以用勻香港各大網絡商，絕對乃香港用家喜訊！&#13;<br> &#13;<br> <spanclass><fontstyle>黑色漆面夠型格  &#13;<br> SHARP「處女下海」玩伸縮式機身，論外形已經令人流晒口水，黑色焗漆面機身相當有型，質感十足，掛喺心口收視率肯定勁過36D，不過唔同之處就係會多好多手指模，皆因黑色漆面極易印上指模，故此強烈建議帶多塊抹機布出街。實用性方面，推盡機身之後唔會「Lock」實部機，感覺「虛虛浮浮」，聽住電話重可以伸上伸落，唔係好實在。而機身設計則以簡約為主，機身並未有太花巧設計，推開機面鍵盤就齊齊整整放喺眼前，大大粒數字掣都幾好㩒，相反機面幾粒功能掣就較為細粒，手感只係一般。</fontstyle></spanclass></p><p><spanclass><fontstyle>高解像度26萬色芒  &#13;<br> 論規格，TM100與SHARP前前作GX22幾乎一樣，不過今次就由摺機改為伸縮機。而GX22影靚相傳統亦延續到TM100身上，機側設有影相掣，接近機底位置，擺明就想用家打橫部機扮DC影相。用上320×240像素26萬色2.2吋大彩芒及30萬像素CCD鏡頭，影相效果更加出色，畫面光猛清晰，人物膚色自然，個個睇完都猛咁話靚。不過要彈就係內置玩意較少，相框只有8款，拍片亦只係每段10秒，加上內置5MB記憶體，須知道喺今時今日咁嘅規格，係唔夠㗎！之但係要讚嘅就係鈴聲方面支援40和弦，內置超過30款鈴聲，每日換聲都夠玩成個月！</fontstyle></spanclass></p></body></html>