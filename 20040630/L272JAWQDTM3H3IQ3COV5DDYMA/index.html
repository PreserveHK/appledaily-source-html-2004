<html><header><meta charset="utf-8"><title>701收料站：兩隻理文揀造紙</title></header><body><h1>701收料站：兩隻理文揀造紙</h1><p>呢排連續多間公司公布業績都好靚仔，令投資者對本港上市企業信心大幅回升，而業績則成為近排炒作嘅主要理由。&#13;<br> 經紀黃早在5月底，已經大聲疾呼話可以趁低收集理文造紙（2314），等公布業績。早兩日，理文造紙宣布將在7月6日公布全年業績，之後隻股表現即刻唔同晒，股價造好之外，成交量亦顯著上升。&#13;<br> 理文造紙噚日最高見過7.05元，收6.95元，升2.96%，成交股數191萬股，金額1330萬元。&#13;<br> 至於由同一家族持有，業務係生產手袋嘅理文集團（746），同樣在7月6日公布全年業績，股價走勢重靚，噚日升4.85%，收1.08元，但成交就細好多，只得150萬元。&#13;<br> 兩隻理文邊隻好？經紀黃話，雖然理文集團一向派息比率唔錯，但中期盈利有多少倒退，睇唔到今次公布全年業績會有太大驚喜，只算係穩穩陣陣；反而理文造紙較進取，公司致力大搞，不斷擴大市場份額，增長潛力唔錯，所以佢傾向睇好後者。&#13;<br> 慕容小初</p></body></html>