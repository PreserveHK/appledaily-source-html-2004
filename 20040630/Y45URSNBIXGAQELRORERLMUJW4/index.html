<html><header><meta charset="utf-8"><title>日本專訪Ball代言人深海探險夜光幫到手</title></header><body><h1>日本專訪Ball代言人深海探險夜光幫到手</h1><p>一直以來，專業型手表一直大受歡迎，何解？唔通真係咁多人鍾情上山下海嘅運動？說穿了都係外形、形象作怪。一隻具外形又有內涵的手表有誰不愛，如果加上價位合理，就更能取悅一眾表迷。Ball就係近年此類型手表品牌之中冒升得最快的佼佼者。愛表如命又崇美的日本人，近年亦睇中了這枚來自美國的Ball。上星期在日本的發布會更請來Ball今年的代言人RichardLimeburner，即刻帶大家去睇睇！&#13;<br>記者：李崗華&#13;<br>攝影：林栢鈞</p><p><spanclass><fontstyle>矚目表王！EngineerHydrocarbon  &#13;<br> 雖然今次登陸日本的Ball大約有40隻，但係要數當中最矚目手表，當然係由Richard亦佩戴的EngineerHydrocarbon。&#13;<br> 此表不單止為世上首隻第一隻達7,500Gs（即係可以受猛烈撞擊，約十層樓掟落街都無問題！），更可抵抗零下40℃、防磁達12,000A/m及防水達300米的自動表。難怪Richard平日在南極工作，又或當日成功發現有新英倫鐵達尼號之稱的Portland蒸氣船時，亦係佩戴此表！（$9,680）</fontstyle></spanclass></p><p><spanclass><fontstyle>小秒針版TrainMaster  &#13;<br> Ball最常見的經典型號，亦係最多人戴嘅型號，皆因造型大方得嚟又夠專業。呢隻TrainMaster屬小針版本，小針設於6點位。功能方面：26支微型氣體光管、防水50米及防震5,000Gs。一般百姓夠用有餘。（皮帶$7,980，鋼帶$8,380）</fontstyle></spanclass></p><p><spanclass><fontstyle>雷電時計Telemeter  &#13;<br> 呢隻表最大賣點，相信唔係個個人都用得着。其特別之處可以計算聲音速度，如於閃電時啟動時計再聽到行雷時按停，表盤上的刻度即可顯視雷電的平均公里速度。但外形乃眾多Ball中最為突出的一款，功能有27條氣體光管、防水100米，防磁4,800A/m及5,000Gs防震。（$12,980）</fontstyle></spanclass></p><p><spanclass><fontstyle>限量版Conductor  &#13;<br> Ball大都是圓形造型，少有以近似酒桶形示人的型號Conductor，配以自動機芯、48小時動力儲備、6支氣體光管及50米防水，雖然受壓只有5,000Gs，略比Hydrocarbon小，但更為珍貴，皆因限量只有333隻。（7月到港，$17,980）</fontstyle></spanclass></p><p><spanclass><fontstyle>現場直擊！Ball日本發布會  &#13;<br> 今次Ball日本發布會，選址日本商業區六本木區中的一間JazzClub，到場賓客、傳媒記者等差不多接近200人，除日本Ball代理外，更有美國總公司的代表到場。席間當然唔少得今次的主角兼Ball代言人RichardLimeburner。&#13;<br> &#13;<br> 查詢：BallWatch（28588268）</fontstyle></spanclass></p><p><br> &#13;<br> <spanclass><fontstyle>專訪探險家RichardLimeburner  &#13;<br> A：《蘋果日報》&#13;<br> R：RichardLimeburner&#13;<br> &#13;<br> A：最初點解會想搜尋Portland蒸氣船？&#13;<br> R：因為這隻船係好重要，無論在當年，抑或現今都依然重要，因為這隻船導致當年有2,300個乘客罹難，而100年來，都一直有人意圖發掘此船的殘骸，但一直並未成功，這對於我來說係一種挑戰，而且我自己也很想一睹Portland蒸氣船真身。&#13;<br> &#13;<br> A：搜尋過程之中，最難係邊一方面？&#13;<br> R：主要係當地經常都好大風浪，而且水非常深，達500呎，加上溫度相距很大，這些因素都影響發現過程。&#13;<br> &#13;<br> A：咁Ball的EngineerHydrocarbon對你有甚麼幫助？&#13;<br> R：準確性當然很重要。另外在深海之中，Ball的夜光（氣體光管）對於我喺漆黑的海底之中的幫助很大，而且EngineerHydrocarbon抗壓功能係我最為欣賞。&#13;<br> &#13;<br> A：接下來你將會忙些甚麼工作？&#13;<br> R：我現在正着手發掘美國海軍第一隻潛艇，一切都在進行當中，希望今年內會完成。&#13;<br> &#13;<br> A：身為Ball的代言人，日後會以你的名字推出個人版手表？&#13;<br> R：希望今年會成事，但一切都在商議當中。</fontstyle></spanclass></p></body></html>