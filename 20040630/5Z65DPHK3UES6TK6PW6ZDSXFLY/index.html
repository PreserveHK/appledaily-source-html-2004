<html><header><meta charset="utf-8"><title>一味窩輪：匯豐Call輪有2隻可吼</title></header><body><h1>一味窩輪：匯豐Call輪有2隻可吼</h1><p>期指前日高水，結果昨日港股下跌，傳統智慧又一次證明唔靈。6月期指結算完咗，7月期指低水46點，本來意味個市唔好，又有可能掉轉頭，個市不跌反升。恒指是日由最低12037，反彈上12116收市，由跌156點變為只跌78點，一再成功考驗萬二點。&#13;<br> 滙控（005）做定海神針，任憑恒指有唔細波幅，滙控高低波幅只係1元，埋單價116.50元，冇升跌，不過大多數滙控Call輪都偏軟。滙控反覆個勢暫時不變，可以吼住回落三兩格之時，趁低買啲Call輪，有1成利潤之時散貨，做短線買賣，對象有9772同9783。9772喺12月到期，輪價65仙，溢價3.3%，槓桿率17.9倍。9783喺9月到期，輪價76仙，溢價只係0.9%，槓桿率15.3倍。<br> &#13;<br> <spanclass>油輪候低吸短炒 &#13;<br> 3隻油股都跌，因為隔晚油價回落。中海油（883）跌3.7%，中石化（386）跌1.7%，中石油（857）跌2.1%。油股都係上上落落，跌到咁上下反會升番，好多人就係靠呢啲波幅搵兩餐，芬佬亦一樣喺度炒上落，吼低買相關油輪短炒。&#13;<br> 中石油Call輪比較多啲選擇，標準輪有9692，11月到期，輪價41仙，溢價10.1%，槓桿率8.7倍。非標準輪有9539與9410，都係平均結算輪，勝在交投非常活躍，易買易賣，且壽命長。&#13;<br> 中石化Call輪得隻9409平均結算輪可以諗得吓，昨收5.6仙。&#13;<br> 中海油Call輪得隻9255值得考慮，只不過交投實在太疏。&#13;<br> 章盛</spanclass></p></body></html>