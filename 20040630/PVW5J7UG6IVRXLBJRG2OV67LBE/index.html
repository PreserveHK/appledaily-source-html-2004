<html><header><meta charset="utf-8"><title>上海遊吃喝玩樂不夜天</title></header><body><h1>上海遊吃喝玩樂不夜天</h1><p>上海可算是大部份香港人北望神州的第一站，城市規劃現代化、中國第一大城市、今古文化薈萃……最重要是同香港一樣，有一種不夜城、愈夜愈美麗嘅活力！滿以為暑假將至，旅遊費用例必大幅飆升，搵勻大部份旅行社自助遊套餐，其實三兩千元已可玩足三、四日！&#13;<br>記者：吳嘉怡</p><p><spanclass><fontstyle>上海必遊勝地  &#13;<br> <spanclass><fontstyle>最美夜上海黃浦江  &#13;<br> 就算未去過上海嘅人，都會聽過「上海灘」之名；其實所指的黃浦江邊的外灘（又名中心山東一路），全長1.5公里！這裏東臨黃浦江，西面是一幢幢的英、法、西班牙、希臘的古舊建築群（共52幢），可算是上海最有名的地標。&#13;<br> &#13;<br> 交通：可乘地鐵在河南中路站下車，再沿南京路往外灘方向，步行約10分鐘便到。</fontstyle></spanclass></fontstyle></spanclass></p><p><spanclass><fontstyle>上海新面貌蘇豪區  &#13;<br> 融合咗上海歷史建築文化同現代飲食購物的熱門新蒲點，佔地30,000平方米，有上海蘇豪區之稱的新天地廣場，集合咗過80間商店同食肆，徹徹底底將上海舊有形象改變，創造出一個至新至潮的吃喝玩樂點；不過香港人最喜歡的，是這裏不夜天的氣氛，一般舖頭要到晚上11:00-2:00才關門，最啱夜貓一族！&#13;<br> &#13;<br> 新天地&#13;<br> 交通：乘坐地鐵至黃陂南路站下車，從出口出站後左轉，至太倉路路口左轉即到。&#13;<br> 地址：太倉路181弄（新天地廣場北部），興業路123弄（新天地廣場南部）&#13;<br> 網址：<ahref http:>www.xintiandi.com </ahref></fontstyle></spanclass></p><p><spanclass><fontstyle>鳥瞰全上海東方明珠廣播電視塔  &#13;<br> 去到上海，又點可以唔去亞洲排名第一、世界排名第三高嘅東方明珠廣播電視塔？樓高468米，位處浦東黃浦江。成個塔嘅設計，主要由3個斜筒體、3個直筒體同埋11個大小不同嘅球體組合而成，提提你觀賞東方明珠塔，最好選擇在晚上，喺水銀燈影照下，東方明珠更見閃亮迷人。&#13;<br> &#13;<br> 東方明珠廣播電視塔&#13;<br> 交通：乘地鐵到陸家嘴站，步行約10分鐘即到&#13;<br> 地址：世紀大道1號&#13;<br> 開放時間：上午8:30至晚上9:30&#13;<br> 價錢：50人民幣（入場費）?100人民幣（3個球）</fontstyle></spanclass></p><p><spanclass><fontstyle>上海自助遊Package推介  &#13;<br> 要玩得無憂無慮，最方便當然係買旅行社自助遊Package。酒店位置正，下下喺正觀景區同購物區附近，而且價錢唔算貴，平者三、兩千已經包你4日3夜連飛機票，好抵玩！</fontstyle></spanclass></p><p><spanclass><fontstyle>飲食地帶：市中心不夜城  &#13;<br> 呢間喺2002年再次裝修嘅廣場長城假日酒店，坐落於市中心不夜城嘅商業中心區，從酒店至虹橋機場僅20分鐘車程，距浦東國際機場更加係45分鐘車程，最吸引之處係佢喺正地鐵嘅中間站──上海火車站附近，去美食集中營嘅黃陂南路同陝西南路就更加方便，步行都唔使幾分鐘就到，加上附近嘅酒店集中，去邊間酒店享受晚飯重有更多選擇㖭。&#13;<br> &#13;<br> 旅行社名稱：康泰旅行社（查詢電話：21088111）&#13;<br> 旅行團名稱：上海精選四天自遊團&#13;<br> 價錢：$2,199（以雙人房計算）&#13;<br> 旺季附加費：$600（7月1日至9月30日；大小同價）&#13;<br> 酒店名稱：廣場長城假日（4星級）&#13;<br> 費用包括：中國東方航空來回上海經濟客位機票一張、3晚酒店住宿、每日早餐&#13;<br> 交通小貼士：從酒店步行到上海火車站約10分鐘，再乘地鐵到黃陂南路站、或陝西南路站，前後都不過5個車站，快捷方便。&#13;<br> </fontstyle></spanclass></p><p><spanclass><fontstyle>遊覽觀光：南京東路外灘最啱影相  &#13;<br> 呢個Package所包嘅和平飯店，位於南京東路外灘，無數電影都愛在此取景，佢嘅歷史更可謂相當悠久，以典型嘅歌德式建築，樓高77米，主要分為南北兩樓，前者於1929年興建，後者於1906年興建，曾有「遠東第一樓」嘅美譽，特別是中國、美國、英國、法國、印度等九國海景特色套房，加上鄰近河南中路站，出站後可步行到外灘、南京路等地觀光、購物，前後不需5分鐘，快捷方便！&#13;<br> &#13;<br> 旅行社名稱：永安旅遊（查詢電話：29288882）&#13;<br> 旅行團名稱：上海3日2夜套票&#13;<br> 價錢：$2,999（以雙人房計算）&#13;<br> 旺季附加費：逢星期日至四出發加$200；另外在7月16日至8月28日，則加$200；大小同價。&#13;<br> 酒店名稱：和平飯店（5星級）&#13;<br> 費用包括：港龍航空公司來回上海經濟客位機票一張、2晚酒店住宿、每日早餐&#13;<br> 交通小貼士：沿大街「南京東路」行一個街口，大概5分鐘可抵地鐵河南中路站。</fontstyle></spanclass></p><p><spanclass><fontstyle>方便購物：高檔品牌集中地  &#13;<br> 樓高30層嘅五星級上海錦滄文華大酒店，位置喺正市內最主要嘅購物區之一──南京西路，而南京西路兩旁嘅商廈同購物商場簡直多到如雨後春笋，其中更有名牌專門店同日式百貨公司，感覺就如置身香港嘅中環購物區一樣，夠高檔夠前衞，好似喺恒隆廣場入面，一級品牌如LV、Armani、Prada等都有齊，絕對係女士們率先搜括嘅對象，從酒店一出，斜對面就有好多酒吧、餐廳，好似有HardRockCafe同太郎日本料理，過兩個街口就到名牌店嘅集中地，可以講話飲食同購物嘅天堂。&#13;<br> &#13;<br> 旅行社名稱：東瀛遊（查詢電話：23152000）&#13;<br> 旅行團名稱：上海3日2夜自悠行&#13;<br> 價錢：$3,380?7月1日至7月15日出發（以雙人房計算）&#13;<br> 酒店名稱：上海錦滄文華酒店（5星級）&#13;<br> 費用包括：港龍航空公司來回上海經濟客位機票一張、2晚酒店住宿&#13;<br> 交通小貼士：出酒店後往左轉，沿南京西路落兩個街口（約8分鐘），可抵達靜安寺地鐵站。</fontstyle></spanclass></p><p><spanclass><fontstyle>浦東最繁榮之處  &#13;<br> 位處陸家嘴世紀大道附近嘅浦東香格里拉酒店，距離浦西市中心只需15分鐘路程，陸家嘴可以講係浦東最繁榮嘅地方，上海金茂君悅大酒店、上海海洋水族館、上海最大型的購物商場正大廣場等，全部都集中在此。&#13;<br> &#13;<br> 旅行社名稱：新華旅遊（查詢電話：28811788）&#13;<br> 旅行團名稱：港龍上海三天自由行&#13;<br> 價錢：$3,799?逢星期日至星期四出發，$3,599?逢星期五至星期六出發（以雙人房計算）&#13;<br> 旺季附加費：成人$200，小童$150（7月16日至8月28日）&#13;<br> 酒店名稱：浦東香格里拉大酒店（5星級）&#13;<br> 費用包括：港龍航空來回上海經濟客位機票一張、2晚酒店住宿、每日早餐、來回機場酒店之接送（延期住宿則需放棄回程酒店至機場之接送）、0.3%旅遊業印花稅&#13;<br> 交通小貼士：沿世紀大道向黃浦江方向，行兩個街口（約6分鐘），可抵地鐵陸家嘴站。</fontstyle></spanclass></p><p><spanclass><fontstyle>最近伊勢丹  &#13;<br> 四季酒店附近有一間名氣好大嘅日本百貨店子，佢就係梅龍鎮伊勢丹，於1997年開業嘅伊勢丹，各適其適嘅化妝品、兒童玩具、食物、時裝、雜貨等都一應俱全，從酒店只需行一條大街便可到達伊勢丹，可以講話非常方便！&#13;<br> &#13;<br> 旅行社名稱：關鍵旅遊（查詢電話：29212282）&#13;<br> 旅行團名稱：上海3日2夜&#13;<br> 價錢：$4,000?逢星期一至四出發，$3,800?逢星期五至星期日出發（以雙人房計算）&#13;<br> 旺季附加費：7月1至15日逢星期日至四出發加$200；7月16日至8月28日逢星期日至四出發加$400，星期五及六出發加$200；大小同價。&#13;<br> 酒店名稱：四季酒店FourSeason（5星級）&#13;<br> 費用包括：港龍來回上海經濟客位機票一張、2晚酒店住宿、每日早餐、0.3%旅遊業議會印花稅&#13;<br> 交通小貼士：一出酒店門口（石門一路）往左轉，2分鐘可達地鐵石門一路站。</fontstyle></spanclass></p></body></html>