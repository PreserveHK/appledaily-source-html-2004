<html><header><meta charset="utf-8"><title>　　陳太7.1不在港 - 李八方</title></header><body><h1>　　陳太7.1不在港 - 李八方</h1><p>在土共一片此起彼落嘅毒罵詛咒聲中，有「香港良心」之稱嘅陳方安生噚晚坐飛機離開香港，當然唔係返大陸，陳先生話佢去咗澳洲開會，七月三日先會返港，如果八方冇記錯，去年7.1陳太都好似人在英國。&#13;<br> 八方聽聞，陳太早前喺《時代》周刊撰文，呼籲中國要相信香港人，重申港人不會搞港獨嘅言論引起咗好大迴響，香港人為陳太喊出咗大家心底話而鼓掌，南有陳方安生，北有蔣彥永醫生，中國官員則為陳太呢位敢言嘅重炮手出擊感到頭疼，結果聽講有非常高級嘅人士搵陳四萬「講數」，希望以和為貴。唔知係咪因為咁，陳太7.1不在場。無論點樣都好，港人都要希望陳太多啲挺身而出，勇抗土狗，維護正氣。&#13;<br> （圖）陳太飛咗去澳洲開會，7.1不在港。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>