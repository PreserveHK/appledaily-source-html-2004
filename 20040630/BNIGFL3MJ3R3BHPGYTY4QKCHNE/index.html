<html><header><meta charset="utf-8"><title>數碼影音：CyberShot始袓翻生<br>三色F88最啱玩自拍</title></header><body><h1>數碼影音：CyberShot始袓翻生<br>三色F88最啱玩自拍</h1><p>SONYT1狂風掃落葉咁搶去唔少SnapShot客；集500萬像素、3倍光學變焦、2.5”大芒等三大優點，差不多已玩盡細機極限，難以再有突破性新招。剛推出嘅F88，居然又搵到T1唯一嘅死穴，就係冇扭芒扭鏡玩自拍，沿用F系列扭鏡特色，自拍外，影高低角度都輕鬆得多。	&#13;<br>記者、攝影：徐影龍&#13;<br>ImageGirl：Carman（MusicGroup）</p><p><spanclass><fontstyle>PROFILE  &#13;<br> 感光元件：500萬像素SuperHADCCD&#13;<br> 變焦：光學3×數碼3.8×&#13;<br> 屏幕：1.8"（13.4萬像素）&#13;<br> 光圈：F3.5至F4.2&#13;<br> 快門：30至1/1,000秒&#13;<br> ISO：100至400&#13;<br> 電池：專用鋰電（NP-FR1）&#13;<br> 體積：98×74×26mm&#13;<br> 重量：202g（連電）&#13;<br> &#13;<br> SONY銷售熱線：23452966</fontstyle></spanclass></p><p>可算係CyberShot開山始祖嘅F系列，由96年第一款F1（30萬像素，水貨價$6,500）推出後，耐不耐就升級加功能再戰江湖，如剛推出嘅F88，就仍留有當年機頂旋轉式鏡頭設計，不但可180度向後玩自拍，平時影高低角度亦只需轉下個鏡頭就得，毋須「擒高擒低」咁辛苦，呢點的確比同廠嘅P、W同T系列優勝，亦係SONY較少有嘅扭鏡DC。&#13;<br> 外觀跟上年九月推出嘅F77A近乎一模一樣，不過就同時推出銀、紅同紫藍色機殼，擺明走年輕人Trendy路線，可惜依舊係膠殼，以及冇咗如F77A般嘅黑色機殼。要彈係屏幕居然由2"縮番去1.8"，兼且CCD亦由1/1.8"縮至1/2.4"，機身理應做得更細，可惜受潛望式扭鏡局限，可算係成也扭鏡、敗也扭鏡！</p><p><spanclass><fontstyle>影像細緻速度有驚喜  &#13;<br> 機款格局冇得變，幸好規格提升攞番唔少分。由400萬像素SuperHADCCD跳升至500萬像素，現今尺度雖不算驚喜，不過相片測試後發覺比好多500萬像素DC更好；邊緣銳利、低噪訊及色彩鮮豔等，對拎上手就影嘅SnapShot嚟講，實在非常啱Key。&#13;<br> F88亦跟隨SONY大隊，加入新開發嘅影像處理晶片RealImagineProcessor，以最高500萬像素及Fine壓縮比測試，反應快得有點驚喜，開機亦只需1.2秒，整體比W1及P100更進一步。行貨跟機有32MBMSPro，取消咗F77A時嘅機座，即係冇得玩枱頭電子相架，充電、抄相要另外駁線。</fontstyle></spanclass></p><p><spanclass><fontstyle>色彩測試  &#13;<br> 500萬像素表現細緻，抑噪控制得宜，陰影位頗為滑溜，膚色就稍偏紅，最顯眼嘅紅衫、藍天效果不俗，唔會過火位，令相片靚得嚟夠自然。</fontstyle></spanclass></p><p><spanclass><fontstyle>1cm超微距  &#13;<br> F88另一強勁賣點，1cmMacro並非真係可以「隊」支鏡埋去主體度影，而係Zoom到盡時嘅Macro，效果等同最Wide時同主體距離1cm，而且更識得自動開紅外線對焦、補光等輔助功能。</fontstyle></spanclass></p><p><spanclass><fontstyle>精采配件引你買  &#13;<br> 香港SONY暫時只得F88主機賣，日本官方網頁卻標示多款對應配件，實用、Fashion都有，徹底玩盡呢部扭鏡DC，等唔切行貨配件嘅心急人士，只好等水貨或上網購買。</fontstyle></spanclass></p><p><spanclass><fontstyle>全功能機座（CSS-FEB）  &#13;<br> 除充電、抄相落PC外，重可當埋小型電子相架，最正係設有TV-Out同遙控，高解像相片喺大電視度SlideShow，都咪話唔過癮。</fontstyle></spanclass></p><p><spanclass><fontstyle>28mm廣角鏡（VCL-07FEB）  &#13;<br> F88最Wide只有38mm，狹窄環境唔多夠用，添補呢支28mmWide就可彌補不足，旅行影風景相更為壯觀，配搭後仍可自由轉動鏡頭。</fontstyle></spanclass></p><p><spanclass><fontstyle>雨中拍攝（SJK-FEC）  &#13;<br> 雖然冇潛水殼，不過都可一試呢款防雨水相機袋，落雨、沙灘、雪地等潮濕環境就至啱，而舊有嘅F77A等機種都用到。</fontstyle></spanclass></p><p><spanclass><fontstyle>絕配相機袋（LCS-FED）  &#13;<br> 紅色F88襯個火紅相機袋，簡直係絕配，細細個好似銀包仔咁，女士用嚟襯衫都得。另有黑色供選擇，不過唔係咁襯銀或紫藍色機。</fontstyle></spanclass></p><p><spanclass><fontstyle>扭擰DC影得輕鬆  &#13;<br> 雖然扭擰鏡同扭擰芒設計概念不同，不過目的無非都係想用家舒服啲，玩自拍都唔使Set腳架同定時掣啫。市面上其實已有多款扭擰DC，最近重連高價專業機都配備，實用性不容忽視。</fontstyle></spanclass></p><p><spanclass><fontstyle>C-5060WZ&#13;<br> 向上扭向下扭  &#13;<br> OLYMPUS得意之作，加入27mm廣角鏡後索性改埋名叫WideZoom，配搭4×光學變焦成為全天候機種，向上式扭擰芒亦只此一家。（a）&#13;<br> 規格：500萬像素CCD、4×光學變焦&#13;<br> 1.8"扭擰芒、對應CF/xD記憶卡</fontstyle></spanclass></p><p><spanclass><fontstyle>G5　相片滑溜  &#13;<br> Canon當年眼見對手CP950扭鏡咁出位，急謀對策以扭擰芒迎戰。由G3去到G5，都保持Canon嗰份偏柔特性，ISO50更係人像膚色滑溜關鍵。（a）&#13;<br> 規格：500萬像素CCD、4×光學變焦、1.8"扭擰芒、對應CF記憶卡</fontstyle></spanclass></p><p><spanclass><fontstyle>A80　首配扭芒  &#13;<br> CanonA系終於加入扭擰芒，對比A70，新機升級為400萬像素，CCD尺寸亦比舊機為大，連拍速度亦提升至每秒2.4張（fps）。（a）&#13;<br> 規格：400萬像素CCD、3×光學變焦、1.5"扭擰芒、對應CF記憶卡</fontstyle></spanclass></p><p><spanclass><fontstyle>CP8700　8×旗艦機王  &#13;<br> Nikon殺入800萬像素市場試金石，除超高解像度外，8×光學變焦加ED鏡亦比同級機優勝，可惜35mm廣角失卻「Wide王」美譽。（a）&#13;<br> 規格：831萬像素CCD、8×光學變焦、1.8"扭擰芒、UltarPro跟機送512MBCF卡</fontstyle></spanclass></p><p><spanclass><fontstyle>U50　短小精悍  &#13;<br> SONYU系第一款扭擰DC，體積無可避免地較舊機為大，唔再係「壽司機」。採用較短小嘅MSDuo卡，不過卻可用3A筆芯電。（b）&#13;<br> 規格：200萬像素CCD、1"芒、兩粒3A電、永明影音跟機送64MBMSDuo卡</fontstyle></spanclass></p><p><spanclass><fontstyle>Pro1　豪華靚鏡  &#13;<br> Canon首部800萬像素DC，最矚目係採用傳統鏡頭中高級型號L鏡（Luxury，意即豪華），加上手動扭鏡作變焦，好有單鏡機Feel。（b）&#13;<br> 規格：800萬像素CCD、7×光學變焦、2"扭擰芒、永明影音跟機送256MBCF卡</fontstyle></spanclass></p><p><spanclass><fontstyle>C1　拍片之王  &#13;<br> 三洋DC破格之作，外形恍如手機型DV，配合按掣設計，單手操作都冇問題，除影相外另一賣點係640×320（30fps）嘅高質拍片功能。（b）&#13;<br> 規格：320萬像素CCD、5.8×光學變焦、1.5"扭擰芒、永明影音跟機送256MBSD卡</fontstyle></spanclass></p><p>查詢：（a）UltraPro（28817052）&#13;<br> （b）永明影音（23997991）</p></body></html>