<html><header><meta charset="utf-8"><title>汽車專題：<br>&#13;<br>舊機場寶馬展覽大玩三輪行</title></header><body><h1>汽車專題：<br>&#13;<br>舊機場寶馬展覽大玩三輪行</h1><p>好多人都鍾意趁Weekend睇車展，但係睇親都係一架架車擺定唔郁，除非好想買，否則都幾奄悶。不過如果你嘅目標係寶馬或Mini車系，今、明兩日去舊機場呢個「BMWExperience」大型展覽活動就定必有驚喜！車展場內有嘢玩有Show睇之外，就連細路仔都可以坐上玩具車一嘗駕駛樂趣，保證大小車迷都玩得咁開心。&#13;<br>&#13;<br>記者：馬慶武&#13;<br>攝影：陳偉強</p><p><spanclass><fontstyle>車系性能最強ShowUp  &#13;<br> 今次活動中，寶馬會為預先登記咗嘅車主們提供一個SafetyDriverTraining，採訪當日便見到場裏面預留咗一大塊空地，供車主們喺廠方Trainer指導下穿梭，試盡愛驅性能。未登記又想玩嘅車主可以打會場電話睇吓重有無位。&#13;<br> 除親身落場外，廠方亦安排咗大量項目讓車迷更了解各車系嘅專業性能。當中四驅新貴X3模擬越野行車嘅示範最搶眼，全架車慢爬上特製金屬架上，上斜、傾側、三轆行車等壯觀場面陸續出現，盡Show其超卓OffRoad性能，雖然車迷無得親身一試，但此情此境確實係難得一見。&#13;<br> &#13;<br> <b> BMWExperience</b> &#13;<br> 地點：舊啓德機場停機坪九龍灣入口&#13;<br> 時間：10am-６pm&#13;<br> 查詢電話：23050582</fontstyle></spanclass></p><p><spanclass><fontstyle>320i加料登場減近4萬  &#13;<br> 今次活動可以睇晒寶馬及Mini全線車系，場面當然墟冚！當中320i重新增裝備登場。原價$335,850嘅320i喺會場內繼續以優惠價$299,000發售，而且更加裝上價值約1萬蚊嘅17吋合金軨及M系白色指揮燈兩件部品，配合原本嘅電動記憶皮椅、真皮跑車軚環、Steptronic5前速加減波箱、令320i除了擁有豪華包裝外，跑意更濃。</fontstyle></spanclass></p><p><spanclass><fontstyle>320i六大裝備  </fontstyle></spanclass></p><p><spanclass><fontstyle>大小車迷一樣盡興  &#13;<br> 呢次活動重照顧埋車迷一家大細，場內有兒童專區，小朋友可以坐上寶馬玩具車喺模型道路「行駛」，加埋吹氣彈床等玩意，細路仔一定玩到忘晒形，老竇就可以專心睇車！另外場中亦有攤位發售寶馬及Mini嘅Accessories，衫、鞋、袋，以至車廂專用兒童椅都有得賣，當中重有未曝光新貨以優惠價率先發售，唔買車都可以嚟Shopping！</fontstyle></spanclass></p><p><spanclass><fontstyle>BMW320i  &#13;<br> 引擎：2171cc直6DOHC&#13;<br> 馬力：170ps/6100rpm&#13;<br> 扭力：21.4kgm/3500rpm&#13;<br> 傳動：5前速+/-自動波，後輪驅動&#13;<br> 懸掛：（前）麥花臣支柱（後）多連桿&#13;<br> 制動：通風碟&#13;<br> 輪胎：225/45R17&#13;<br> 尺碼：4471×1739×1415mm&#13;<br> 軸距：2725mm&#13;<br> 車輛提供：寶馬香港（27145271）</fontstyle></spanclass></p></body></html>