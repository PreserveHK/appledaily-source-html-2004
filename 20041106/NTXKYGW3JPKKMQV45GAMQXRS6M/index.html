<html><header><meta charset="utf-8"><title>韋基馬轉戰舞台飾演摩西</title></header><body><h1>韋基馬轉戰舞台飾演摩西</h1><p>荷李活男星韋基馬（ValKilmer，右）最近演出音樂劇《十誡》，飾演摩西，個劇前日喺洛杉磯嘅柯達劇院開鑼。韋基馬雖然近年人氣冇以前咁勁，但話晒佢都算係好戲之人，無論喺電影《火樂焚城》扮演樂隊TheDoors已故主音JimMorrison，到喺《十誡》扮摩西，都係似模似樣。</p></body></html>