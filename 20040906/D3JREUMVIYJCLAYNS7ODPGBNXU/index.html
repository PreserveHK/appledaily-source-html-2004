<html><header><meta charset="utf-8"><title>　　李麗娟一日人工做善事 - 李八方</title></header><body><h1>　　李麗娟一日人工做善事 - 李八方</h1><p>無國界醫生香港辦事處原來今年啱啱好成立十周年，早排呢個救援組織搞咗個「無國界醫生日」，鼓勵市民捐出一日嘅人工，由六月到𠵱家，已經籌到九十萬有多，噚日無國界醫生特別為呢個活動搞咗個閉幕禮，有大眾媽打之稱嘅李麗娟都有出席。正所謂做善事唔怕多，八方見到呢位媽打喺活動結束前，突然喺手袋入面拎出支票簿，寫咗張支票捐畀無國界醫生，金額足足係佢一日人工，大眾媽打月薪有成十八皮，一日人工都有幾千蚊，咁闊綽，真係值得八方喺度表揚一下。&#13;<br> （圖）民政事務局常任秘書長李麗娟（左）及歌星梁漢文（右）出席無國界醫生日活動，李麗娟更即場捐出一日人工。&#13;<br> 無國界醫生提供圖片&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>