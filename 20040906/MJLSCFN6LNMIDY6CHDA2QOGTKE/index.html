<html><header><meta charset="utf-8"><title>　　飛哥出鏡飛嫂撥扇 - 李八方</title></header><body><h1>　　飛哥出鏡飛嫂撥扇 - 李八方</h1><p>有線個選舉論壇今日最後一壇，輪到港島區。本來港島排第一，但上周一天雨，修頓又露天，遂延至今晚。各位得閒可以去捧吓場，現場睇氣氛好唔同。&#13;<br> 八方上周五去咗睇新界東論壇，全場焦點集中在梁國雄田北俊身上。在電視睇，長毛搶田少支咪好似好火爆，其實現場睇，兩個人都喺度笑，最火爆嗰個反而係簡炳墀。&#13;<br> 觀眾之中，八方發現咗個稀客，就係李鵬飛太太。飛哥係論壇主持人之一，而新界東又係佢哋選區，所以飛嫂就由九肚山落嚟沙田中央公園趁熱鬧。當晚天氣好熱，加上射燈射到飛哥一頭汗，到廣告時段，飛嫂攞咗把紙扇出嚟幫飛哥撥涼，重笑話一定唔使要飛哥幫佢撥番，費事「妻涼」喎。&#13;<br> （圖）飛嫂（右）少有公開露面，今次出席論壇，重幫飛哥（左）撥扇。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>