<html><header><meta charset="utf-8"><title>流動通訊：<br>innostream首部130萬像素一身相機Look</title></header><body><h1>流動通訊：<br>innostream首部130萬像素一身相機Look</h1><p>歐洲及日本的「百萬大軍」，早已經攻陷香港，日前就連韓國方面亦都派出「百萬大軍」空降香港，不過唔使驚，講緊嘅只係百萬像素影相手機。負責代表「韓軍」嘅Inno50，innostream第一次推出130萬像素鏡頭手機已經令人好有興趣，再加上扭擰芒及3D聲效，將近期百萬像素嘅規格又推上一層樓。&#13;<br>&#13;<br>記者、攝影：劉耀祥　ImageGirl：Phoebe</p><p><br> &#13;<br> 今日主角Inno50乃innostream首部130萬像素鏡頭手機，前面睇似乎同一般摺機無異，頂多都係冇咗條天線，之不過反轉機身先夠好玩，成個機背充滿「凹凸紋」，唔使人講都知喺度扮緊數碼相機，之但係最頂癮就係連手柄位都有，真係要幾似有幾似。不過形似神不似都冇用，innostream亦深明此道，首先要將個扭擰完全反轉，再合上機身，相機功能先會啟動，想打開部機影相？Sorry！NoWay！玩自拍？鏡頭下有自拍鏡，扭擰芒完全係為咗啟動相機功能而設，唔係供玩自拍之用。&#13;<br> 而機側更搞鬼地設有一個滾輪及影相掣，所有影相操作都係靠個輪滾左滾右咁完成，滾完之後就向下㩒做確定，操控都唔算太困難，玩一陣就覺得創意十足。</p><p><br> &#13;<br> <spanclass><fontstyle>Profile  &#13;<br> 制式：GSM900/1800雙頻&#13;<br> 顯示器：外：6萬5色/96×96像素/STN&#13;<br> 內：26萬色/176×220像素/TFT&#13;<br> 鏡頭：130萬像素&#13;<br> 功能：3D聲效、64和弦、MMS、Java&#13;<br> 記憶體：內置12MB&#13;<br> 備用時間：100-200小時&#13;<br> 通話時間：2-3小時&#13;<br> 體積：89×44.5×22.5mm&#13;<br> 重量：90g&#13;<br> 查詢：31028787（星光電訊）</fontstyle></spanclass></p><p><br> &#13;<br> <spanclass><fontstyle>立體聲好好聽  &#13;<br> innostream對inno50外形就落足心機之餘，對內涵都一樣照顧周到，26萬色內芒已經係innostream嘅標準裝備，176×220像素加上兩吋大芒，唔只影相，睇功能表都更加賞心悅目，不過芒靚聲效更加靚，皆因inno50乃innostream首次用上3D音效，機身左右角均設有喇叭，內置34首鈴聲，當中以賽車聲及流水聲最能表現3D音效嘅威力，用上兩個喇叭，聲量當然夠大聲。雖然有靚聲靚芒，不過遊戲方面就唔係太足夠，皆因機內只有一個遊戲，略為不足。</fontstyle></spanclass></p><p><br> &#13;<br> <spanclass><fontstyle>百萬像素相睇真啲  &#13;<br> 以靚芒靚鏡頭出名嘅innostream，首次推出130萬像素的確令人期待，質素如何睇睇呢兩張相就一清二楚。</fontstyle></spanclass></p><p><br> &#13;<br> <spanclass><fontstyle>同級「百萬」手機  &#13;<br> 百萬像素相機已經係新一代高階手機標準，市面上亦已經有幾款百萬像素手機，想做「百萬富翁」一樣有得揀！</fontstyle></spanclass></p><p><spanclass><fontstyle>Nokia7610諾記百萬  &#13;<br> Nokia之百萬像素機王，黑、白兩色外形各有擁躉，而且近日價錢更回升，可見受歡迎程度。&#13;<br> 規格：GSM三頻、100萬像素鏡頭、48和弦、6萬5色彩芒、藍芽&#13;<br> 售價：$3,880（a）</fontstyle></spanclass></p><p><spanclass><fontstyle>SHARPGX32靚鏡靚芒  &#13;<br> CGSillicon芒質素仍靚絕全港，加上100萬像素鏡頭，可播放MP3，手機玩家現時的不二之選！&#13;<br> 規格：GSM四頻、40和弦、100萬像素鏡頭、SD/MMC插槽&#13;<br> 售價：$3,980（a）</fontstyle></spanclass></p><p><spanclass><fontstyle>NECN830百萬鏡頭  &#13;<br> 百萬像素鏡頭影相質素一流，兼且具備64和弦，聲畫俱佳，不過未有擴充槽就稍為不足。&#13;<br> 規格：GSM雙頻、40和弦、130萬像素鏡頭、26萬色芒、Java&#13;<br> 售價：$3,280（b）</fontstyle></spanclass></p><p><spanclass><fontstyle>SEK700i力谷百萬  &#13;<br> 30萬像素鏡頭力谷至120萬，質素比一般30萬像素鏡頭更勝一籌，內置收音機及MP3播放功能。&#13;<br> 規格：GSM三頻、6萬5色芒、30萬像素、40和弦、藍芽、收音機、Java&#13;<br> 售價：$2,850（b）</fontstyle></spanclass></p><p><b> 查詢</b> &#13;<br> （a）全新世界（27872282）&#13;<br> （b）菱科傳訊（21099998）</p></body></html>