<html><header><meta charset="utf-8"><title>紅鞋「蝙蝠俠」--柏賓</title></header><body><h1>紅鞋「蝙蝠俠」--柏賓</h1><p>喺新一季NBA開打之前，波鞋Guide將會一連幾個星期推出名為NBAStar'sKickz的專題介紹，講吓NBA球星的個人戰鞋；第一炮當然講吓我嘅偶像，公牛球星柏賓（ScottiePippen）。</p><p>柏賓好早期係着AVIA，不過好快就轉投Nike嘅懷抱，佢瀟灑的技術，確實同當時強調輕身的Flight系列不謀而合；而佢喺九四年明星賽勇奪MVP時所穿的「紅Flight」──AirMaestro2（圖1），更加係唔少人的「DreamShoes」！<br> &#13;<br> <spanclass>剛入NBA着AVIA &#13;<br> Flight之後就到Uptempo系列，強調鞋底的保護性，柏賓着過包括有「四滴眼淚」之稱的AirUptempo3（圖2）、大大個「AIR」字印喺鞋側的MoreUptempo；最經典莫過於奧運版MoreUptempo（圖3），上面更繡有柏賓打九六年亞特蘭大奧運時的球衣號碼「8」號。<br> &#13;<br> <spanclass>生涯頂峯出AirPippen系列 &#13;<br> 九四年佐敦第一次復出後，令公牛隊重上高峯，當時亦係柏賓最受歡迎嘅年代；Nike趁機推出AirPippen系列。記得柏賓講過唔鍾意太重嘅波鞋，所以AirPippenI─IV代，都係以zoomair為主。至於AirPippenV就配合當時嘅「換皮」概念而設計，鞋身外面加上「鞋套」，令球鞋的壽命可透過更換新套而得到延長，此鞋亦係AirPippen系列嘅最後一款。&#13;<br> 柏賓上年回巢公牛，改穿AirZoomFlight2K3作賽，雖然不少報道指佢已經傷到難以再作賽，但柏賓仍希望打一場告別賽向球迷道別。不過，我覺得佢能夠健康生活會比打一場告別賽重要；因為我永遠都記得，喺「超人」佐敦背後，有「蝙蝠俠」柏賓負責一切不起眼但非常重要的任務！&#13;<br> NBAStar'sKickz系列1&#13;<br> &#13;<br> Hleung-波鞋網站<ahref http:>www.hk-kicks.com &#13;<br> 頭目，最愛佐敦同柏賓，最怕寫字。&#13;<br> Email:<ahref>hleung@hk-kicks.com </ahref></ahref></spanclass></spanclass></p></body></html>