<html><header><meta charset="utf-8"><title>　　唐唐被馬迷揩財氣 - 李八方</title></header><body><h1>　　唐唐被馬迷揩財氣 - 李八方</h1><p>新馬季噚日開鑼，一向熱愛賽馬嘅財政司司長唐英年今年同樣有入場充當大旗手，主持點睛及敲鑼儀式。當財爺同馬會主席夏佳理主持完開季儀式後，途經馬匹亮相圈嘅時候，受到馬迷熱烈歡迎，好多馬迷爭相同佢哋握手同攞貼士，有啲成功同財爺握手嘅馬迷重好迷信咁話，揩到財爺啲旺氣，今年投注一定會大豐收。&#13;<br> 有老友話畀八方知，原來今日係財爺牛一，金管局總裁任志剛、積金局前行政總監許仕仁等等成日同佢入場嘅戰友，噚日就喺沙田馬場包咗一間廂房，幫佢開生日派對，實行齊齊睇跑馬慶祝。入場一舉幾得，相信財爺噚日都覺得滿載而歸啦。&#13;<br> （圖）馬迷爭相同財爺唐英年（左）握手，希望沾得貴氣。&#13;<br> 成啓聰攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>