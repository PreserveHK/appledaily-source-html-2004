<html><header><meta charset="utf-8"><title>　　張華峰傳受中方支持 - 李八方</title></header><body><h1>　　張華峰傳受中方支持 - 李八方</h1><p>講開立法會選舉，金融服務界有五個人爭，睇落都幾激烈，唔知係咪因為咁，近日界別內傳出中聯辦又再發功，背後游說力挺全國政協張華峰。&#13;<br> 其實喺幾個月前，已有消息話中聯辦會幫張政協，但其他幾個候選人都有意見，好似本身都係全國政協嘅現任議員胡經昌，聽講直頭去咗投訴，而港進聯嘅馮志堅、前任議員詹培忠及自由黨馮家彬，都同中方有偈傾，冇理由俾人獨霸中方支持嘅招牌，事後中聯辦真係冇介入。&#13;<br> 今次又再傳出中聯辦出手，可能真係選情告急，但有該界別人士話，咁搞落去，佢哋界別只會愈來愈鬆散。好似搞選舉論壇咁，幾個證券經紀團體各有各搞，所以有局中人話，想經紀界團結都幾難。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>