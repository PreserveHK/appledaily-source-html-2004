<html><header><meta charset="utf-8"><title>　　國泰喺馬會包廂房 - 李八方</title></header><body><h1>　　國泰喺馬會包廂房 - 李八方</h1><p>新馬季首日，國泰喺沙田馬場搞咗個「國泰航空寰宇堂」廂房開幕禮。原來由今個馬季開始，國泰將連續三年贊助馬會一年一度嘅香港國際賽事，該賽事於每年十二月舉行。國泰將在海外大力宣傳呢項富有香港特色嘅體壇盛事，希望多個賣點吸引更多海外旅客訪港。喺馬會包個廂房，到時就可以招呼啲貴賓睇跑馬，平時亦可款待國泰嘅尊貴客戶。另一個位於跑馬地嘅「國泰航空寰宇堂」亦將於本月八日揭幕。&#13;<br> 國泰噚日邀得財爺唐英年主持開幕禮，佢剛剛為馬季開始敲完鑼，曬到滿臉通紅，戴住個茶色眼鏡，令人耳目一新。而國泰董事兼常務總裁陳南祿喺開幕禮上話，今次國泰擔任香港國際賽事嘅贊助機構，可以有機會畀佢哋向世界各地人士推廣香港。其他馬會董事亦有到場，咁大個客，當然要畀面啦。&#13;<br> （圖）唐英年（右三）戴住個茶色眼鏡為國泰喺馬會嘅廂房主持開幕禮。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>