<html><header><meta charset="utf-8"><title>　　周光暉去醫管局拉會計票 - 李八方</title></header><body><h1>　　周光暉去醫管局拉會計票 - 李八方</h1><p>距離立法會選舉重有一星期唔夠，各路人馬都全力出擊，其中最多人參選嘅會計界，戰況幾激烈，會計師公會特登喺今日，喺金鐘一間酒店搞一場選舉論壇，相信到時九個候選人會有一番激辯。由於今年李家祥唔玩，所以局中人話戰況好難評估，而且近年新增咗幾千個會計師選民，所以無腳影捉。&#13;<br> 八方日前喺中環撞到候選人之一周光暉，佢話啱啱去完醫管局，八方心諗，佢係咪去錯地方，幾時轉咗去醫學界？原來周光暉冇去錯，佢話醫管局總部醫生雖然好多，但原來會計師都唔少，幾年前做過會計師公會會長嘅李兆銓，就做過醫管局副總監，所以都有唔少會計票。睇落要贏今次選舉，真係一票都唔好放過。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>