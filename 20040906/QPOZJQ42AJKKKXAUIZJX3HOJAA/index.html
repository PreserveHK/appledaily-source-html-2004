<html><header><meta charset="utf-8"><title>醫療故事：「我唔可以將另一條命畀佢」</title></header><body><h1>醫療故事：「我唔可以將另一條命畀佢」</h1><p>「作為佢嘅朋友，我好想幫佢，最好下一個肝可以畀佢。但作為專業醫護人員，我唔可以監守自盜，唔可以用其他手段將另一個人條命畀咗佢！」行醫二十年的香港大學醫學院肝膽胰外科主任盧寵茂，醫過的人有很多，換過的肝也不少，惟這一次的醫治經歷，曾叫他在感性和理性之間，進退兩難。&#13;<br> 盧寵茂憶述三、四年前，他在醫院遇上了兒時的鄰居。二十多年不見，想不到重逢時，這位已年逾五十的長輩竟成為他的病人，並患了肝癌。盧寵茂坦言當時感到非常愕然外，更不禁戚戚然，「任何醫生遇到與自己相熟嘅人、親戚、朋友，醫嘅時候唔多唔少有心理障礙，有時感性會超越理性，可能會做多啲或者做少啲，令佢唔好咁辛苦，有時都會感情用事！」&#13;<br> 雖然如此，盧寵茂在病房內仍然保持清醒、客觀的頭腦，但就特意多花時間去關懷這名病人，每天巡房後都以朋友的身份，與病人及其家人傾談。&#13;<br> 他憶述，病人的兒子曾提出要捐肝給父親，但遭病人堅拒，「佢性格好剛強，同好多父母一樣，唔想連累仔女；反而仔女有病，好多父母都會捐畀仔女。」於是，這位老朋友惟有祈求上天庇佑，給他一個屍肝，來救他一命。靜候期間，他的肝癌情況不斷惡化，換肝的迫切性愈來愈高，最終在換肝輪候冊上排列第二。奈何一年後，病人終於守候不了，離開人世。&#13;<br> 回想一切，盧寵茂無奈慨歎自己愛莫能助，無法挽回病人的性命，但卻仍然無悔當時沒有偷偷替病人「打尖」，「我冇辦法改變事實，將佢由第二名排上第一名！我可以幫嘅唔係將人哋個肝畀佢，因為咁樣等於害咗另一個病人。我唯一可以做嘅，係勸多啲人捐肝。我唔會後悔冇咁樣做，因為如果我監守自盜，我過唔到自己嗰關！」&#13;<br> 本報記者&#13;<br> 逢周一刊出</p></body></html>