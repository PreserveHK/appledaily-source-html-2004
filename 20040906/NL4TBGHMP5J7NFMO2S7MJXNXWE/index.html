<html><header><meta charset="utf-8"><title>呻住宿差　喜雪中炭<br>「孖寶」「珊珊」訴心聲</title></header><body><h1>呻住宿差　喜雪中炭<br>「孖寶」「珊珊」訴心聲</h1><p>【本報訊】三位剛征戰完雅典奧運的香港代表、乒乓球男雙銀牌得主高禮澤、李靜，及滑浪風帆殿軍得主李麗珊，昨先後在大氣電波講感受說心聲。&#13;<br> 「香港乒乓孖寶」高禮澤、李靜日前接受香港電台《舊日的足跡》訪問，昨早始播出街，訪問當中李靜希望香港政府可以增加對運動員的資助，他覺得他們於香港宿舍的居住條件比內地和歐洲地方相差甚遠，他說：「我哋間房得兩張上下格床，重要三個人住一間房，因為阿澤係瞓上格床，佢三點搖一搖我都會醒，甚至連櫈都係得一張。」<br> &#13;<br> <spanclass>孖寶歎冇時間追女仔 &#13;<br> 而高禮澤則表示希望獲得一個更大的私人訓練場地，他表示：「我好想資源上得到改善，我哋個訓練場地都只係得八張檯。」當主持人問到二人是否想結交女友時？二人異口同聲話一年內大部份時間都要參加世界巡迴比賽，所以沒有時間拍拖。李靜更笑言：「香港女仔好cool，我唔一定識得到，我心目中嘅理想女友最緊要係心地好。」至於高禮澤的擇偶條件是要求人品好，他說：「事實上我哋一日都係對住個乒乓波，所以真係好少時間去認識女仔，到拍拖時又要去比賽，根本冇時間。」<br> &#13;<br> <spanclass>「珊珊」慶祝34歲生日 &#13;<br> 另外，李麗珊和丈夫兼教練黃德森，昨早擔任商業電台《政好星期天》嘉賓，適逢「珊珊」三十四歲生日，「珊珊」在節目中更切蛋糕慶祝。李麗珊在節目中表示，雖然今屆奧運未能奪牌，但回港時，仍有大批市民接機，感到他們的支持就像雪中送炭。「珊珊」續道，還未決定會否出戰○八北京奧運，本身年紀問題，和比賽轉用的帆板是否適合亞洲人，都是考慮因素。</spanclass></spanclass></p></body></html>