<html><header><meta charset="utf-8"><title>精明消費：<br>手表大冧價$180隻FreeTalker最抵玩</title></header><body><h1>精明消費：<br>手表大冧價$180隻FreeTalker最抵玩</h1><p>前排旺角蒲友開始改變使用通訊器材習慣，人人手戴一隻對講機手表FreeTalker代替手電，連電話費都慳番。可惜呢啲只屬潮流玩意，興一陣就無晒聲氣，但最近又似乎有復興迹象，明查暗訪下發現原來有表舖將表價降低，平時賣到四百幾，家陣$180有售，同場重有瑞士老字號羅馬表低於五折，無論你係新人類定係實際之人，梗有一款啱心水。&#13;<br>記者：黃婉冰&#13;<br>攝影：蔡鴻雯&#13;<br>ImageGirl：CherryKwonk&#13;<br>MakeUp：CherryChu&#13;<br>Hair：Nini（DreamDestination）</p><p><spanclass><fontstyle>旺角至潮玩意  &#13;<br> <spanclass><fontstyle>對講機手表FreeTalker  &#13;<br> 特價$180　原價$440&#13;<br> 前排橫行旺角，潮極一時嘅對講機手表，接收範圍可以去到2.5公里，37樓到地面一樣接收得到，採用電訊管理局認可嘅409頻道，可以玩得放心，表身裝有小型喇叭，可調校大細聲外重有埋Handfree同叉電器，二百蚊有找，買隻玩吓都抵。</fontstyle></spanclass></fontstyle></spanclass></p><p><spanclass><fontstyle>瑞士老牌羅馬表低過五折  &#13;<br> 有百多年歷史嘅老牌子羅馬表，全部瑞士製造，分Classic、Sport兩條Line，而今次減價就以SportLine嘅POWER8為主，而每隻表都會附有保用證一張，有國際保養一年，話說以前打世界大戰連英軍都戴，表肉可抗低溫，即使去到莫斯科，在冰天雪地下依然運行如常。</fontstyle></spanclass></p><p><spanclass><fontstyle>鋼帶三針表  &#13;<br> 特價$880　原價$1,950&#13;<br> 表款斯文，但功能同一般運動表無異，有日曆窗、行針顯示星期、小秒針、50米防水同計時秒針，配上鑽石型數字顯示，表面絕不比貴價表遜色，三種顏色任揀，鍾意點襯都得。</fontstyle></spanclass></p><p><spanclass><fontstyle>撞色系列  &#13;<br> 特價$680　原價$1,450&#13;<br> 雖然係老牌子，但唔代表款式依然停留於阿爺年代，好似呢兩隻就擺明係玩撞色，顏色Sharp得嚟唔會突兀，有日曆窗、100米防水、計時秒針兩種功能，表面同數字亦比其他款式大，襯上磨砂鋼帶，絕無「土」味。</fontstyle></spanclass></p><p><spanclass><fontstyle>行針電子集一表  &#13;<br> 特價$498　原價$1,080&#13;<br> 經常要四圍飛，最好買番一隻可以同時顯示兩地時間嘅手表，好似呢隻就集合咗行針同電子跳字兩個模式，可同時顯示兩個不同時區，同時兼備響鬧、計時、日曆同100米防水，功能都算多。</fontstyle></spanclass></p><p><spanclass><fontstyle>內置潛水計時圈  &#13;<br> （前）特價$580原價$1,080&#13;<br> （後）特價$398原價$880&#13;<br> 特別向潛水愛好者推介呢款潛水表，其內置式潛水計時圈可以避免在活動時有走位的情況出現，內置式同樣方便易調校，200米防水兼備響鬧、日曆、螢光指針，黑色鋼帶款較硬朗。</fontstyle></spanclass></p><p><spanclass><fontstyle>100米防水響鬧  &#13;<br> （左）特價$780原價$1,580&#13;<br> （右）特價$845原價$1,690&#13;<br> 鍾意玩潛水又唔需要用到太Pro嘅潛水表，呢隻平平哋一千蚊樓下都唔錯，有100米防水、計時秒針、日期、響鬧，鋼帶、膠帶、黑、白表面兩款選擇，兩種風格截然不同。</fontstyle></spanclass></p><p><spanclass><fontstyle>簡約斯文情侶表  &#13;<br> 特價$1,000/對　原價$1,130/隻&#13;<br> 情人節雖然未到，但揀定對情侶表都差唔多，簡約款式加上磨砂鋼帶，運動系列中以這款最斯文，男女都啱，有螢光指針及日曆窗顯示，價錢經濟又耐用。</fontstyle></spanclass></p><p><spanclass><fontstyle>重有其他牌子  &#13;<br> <spanclass><fontstyle>Citizen玩嘢膠表  &#13;<br> 特價$250　原價$650&#13;<br> 玩味較重嘅Citizen膠表，三角形表面已經夠煞食，最特別係時同分要分開睇，上面數字顯示時，下面指針顯示分，純粹玩吓嘢，另有其他顏色，男女都啱。</fontstyle></spanclass></fontstyle></spanclass></p><p><spanclass><fontstyle>Cat電子表雙重響鬧  &#13;<br> 特價$180　原價$480&#13;<br> 鍾情於電子表，可以考慮呢款由CaterPiller出產嘅跳字表，雖然話Cat出開WorkShoes，但出表一樣掂，流線型表身加上兩色配搭，款式時尚，有雙重響鬧、兩地時間顯示、計時、日曆，夜光，有齊晒基本功能，二百蚊有找，抵玩。</fontstyle></spanclass></p><p><spanclass><fontstyle>樂琴經典鋼帶情侶表  &#13;<br> 特價$500/對　原價$398/隻&#13;<br> 對老一輩嚟講，運動表可能唔啱feel，咁款式較斯文同傳統嘅樂琴表如何？同樣瑞士製造，鋼帶以磨砂及光面兩色配襯，大方得體唔會失禮。</fontstyle></spanclass></p><p><spanclass><fontstyle>樂琴三針防水表  &#13;<br> 特價$298　原價$560&#13;<br> 三針設計加上黑色表面，外形硬朗得來又夠斯文，行針指示星期、日曆、二十四小時顯示兼備，有防水功能，二百零蚊，買隻襯衫都抵。</fontstyle></spanclass></p><p><b> 店舖資料</b> &#13;<br> 店名：IN-WATCH&#13;<br> 電話：23889963&#13;<br> 地址：旺角彌敦道582-592號信和中心地下36號舖&#13;<br> 營業時間：上午12時至下午10時</p></body></html>