<html><header><meta charset="utf-8"><title>豐田最新7人MPV無B柱上落方便</title></header><body><h1>豐田最新7人MPV無B柱上落方便</h1><p>近年，大力拓展MPV汽車市場的豐田，先後有Alphard、Previa、Picnic同Wish大收旺場之後，最近廠方又推出有全新尺碼，介乎於Picnic跟Wish之間的Isis車系。呢部7人新車賣點唔止有齊車身左右雙趟門，左邊車身無中間B柱式結構，上落空間更多更方便，匹配同級對手可謂形象鮮明。&#13;<br>&#13;<br>記者、攝影：陳偉林&#13;<br>ImageGirl：Candy（天一）</p><p><spanclass><fontstyle>中型家庭車更易受落  &#13;<br> 若然你有感同屬豐田MPV車款的Picnic體積稍大，而水貨版Wish又略細的話，相信你會認同筆者睇法，呢部全新Isis-Platana可謂size啱啱好。其次，新款Isis車系不僅有上述兩車欠奉的左右雙趟門配搭，而左邊車身無中間B柱式結構，更有利乘客上落，加上Platana版全車有齊原廠大包圍配襯，令這輛新一代家庭式MPV車，更易為車迷受落。&#13;<br> &#13;<br> <spanclass><fontstyle>多變座席變大床  &#13;<br> 至於車廂三排七座位布置，以高級絲絨配襯，既美觀又妥貼外，尾排左右更可以整張椅收摺放平，令尾廂變得平坦，提高實用性之餘，中、尾排更可以組合成床鋪，加埋前排乘客席椅背亦可以放平成桌几同抽摺起，立時覺得呢部車較一眾同級對手高兩班！&#13;<br> &#13;<br> <spanclass><fontstyle>VVT-i引擎輸出平均  &#13;<br> 新車用上一台1.8公升直4引擎打頭陣，雖然輸出數值未必及得上一眾對手，但引擎本身內附VVT-i設計，頭、中段反應好突出，扭力分布亦好平均，加埋低重心同出色四輪懸掛組合，筆者試走港島東區至大潭一段，即使蜿蜒的山路，走彎上斜亦好了得！&#13;<br> &#13;<br> <spanclass><fontstyle>車身貼地更富動感  </fontstyle></spanclass></fontstyle></spanclass></fontstyle></spanclass></fontstyle></spanclass></p><p><spanclass><fontstyle>分層中控台設備齊  </fontstyle></spanclass></p><p><spanclass><fontstyle>實用座椅變桌几尾廂  </fontstyle></spanclass></p><p><spanclass><fontstyle>同級MPV推介  </fontstyle></spanclass></p><p><spanclass><fontstyle>本田Stream2.0  &#13;<br> 點睇：造型酷似房車化的五門旅行車設計，採用一台2.0公升直4引擎（馬力154匹），勝在賣相有轎跑車味道又見朝氣。&#13;<br> $189,800（普通版）&#13;<br> $199,800（豪華版）</fontstyle></spanclass></p><p><spanclass><fontstyle>三菱Dion2.0  &#13;<br> 點睇：賣相成方匣子式設計好突出，用上一台2.0公升直4引擎（馬力140匹），車廂三排七座位配搭空間好闊落又實用。&#13;<br> $169,800</fontstyle></spanclass></p><p><spanclass><fontstyle>日產Prairie  &#13;<br> 點睇：同級車中用上雙趟門配搭上落好方便，採用一台2.0公升直4引擎（馬力147匹），匹配CVT無段變速自動波駕駛輕鬆。&#13;<br> $152,800（標準版）&#13;<br> $179,800（豪華版）</fontstyle></spanclass></p><p><spanclass><fontstyle>ToyotaIsis-Platana1.8Profile  &#13;<br> 引擎：1794cc直4DOHC&#13;<br> 馬力：132ps/6000rpm&#13;<br> 扭力：17.3kgm/4200rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：195/65R15GoodyearGT0654&#13;<br> 尺碼：4640×1710×1640mm&#13;<br> 軸距：2785mm；車重：1400kg&#13;<br> 平均耗油：14.4km/L（日本10.15模式）&#13;<br> 車輛提供：富利堡汽車（28776700）</fontstyle></spanclass></p></body></html>