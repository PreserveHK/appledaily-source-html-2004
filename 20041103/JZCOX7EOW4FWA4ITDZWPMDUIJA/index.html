<html><header><meta charset="utf-8"><title>數碼影音：勁玩143點對焦<br>OLYMPUS焦王冇甩拖</title></header><body><h1>數碼影音：勁玩143點對焦<br>OLYMPUS焦王冇甩拖</h1><p>有IQ題話馬騮揀相機要有Zoom——貪其變「蕉」功能，不過識變焦都要對焦勁先得。OLYMPUS最新700萬像素新機C70就勁玩對焦，內置143個對焦點，主體唔使乖乖企喺相中間，去到相側邊都一樣「機不動，焦照動」，就算新手影相都唔怕咁易OutOfFocus（失焦）。&#13;<br>&#13;<br>記者、攝影：劉耀祥　ImageGirl：Lillian</p><p>已成眾廠商最新角力市場嘅700萬細機別，當Canon、SONY、PENTAX及Casio紛紛出手之際，OLYMPUS仍按兵不動，不過按得耐都唔係辦法，擁有700萬像素嘅C70終於都蒲頭，以143點對焦瞄準一眾強敵，務求殺出一條血路！&#13;<br> &#13;<br> <spanclass><fontstyle>外形平實唔花巧  &#13;<br> 近年OLYMPUS新機都以玩外形為主，?mini及AZ1都係當中表表者，而今次C70就唔玩外形，一切都以實用為主。長方形機身加上大大個握手膠，握喺手穩陣之餘亦安全感十足。大部份按鈕都設於機背右方，方便用家以一隻手指走天涯，機背右方則只有一個閃光燈開關掣。不過最特別就係向來放於機頂的功能轉盤，改為垂直放於機背，於P、A、S、M模式中來來回回，都可單手搞掂，而且亦直接令到C70機身厚度大減，只有42.5mm，放喺褲袋都唔會頂住。</fontstyle></spanclass></p><p><spanclass><fontstyle>上下左右對焦冇問題  &#13;<br> C70一切以實用為主，就連功能都相當實用，首選當然係超多嘅143點對焦，用家可用十字掣操作畫面上的對焦點，上上下下、左左右右完全冇問題，對焦反應亦相當爽手。而OLYMPUS一向出色超微距亦都有出現於C70身上，鏡頭採用擁有5倍光學變焦嘅自家製品，內置兩塊雙面非球面鏡片，減少影像變形。鏡頭出色之外，顯示器亦都唔弱，一般機種都係用上10-18萬像素顯示器，C70就採用20.6萬像素顯示器，就算日光下睇都好清晰。最後一提就係，C70設有一秒開機即影，以一部700萬像素機種來講，的確夠體貼實用。</fontstyle></spanclass></p><p><spanclass><fontstyle>C70Profile  &#13;<br> 感光元件：740萬像素CCD&#13;<br> 顯示器：2"(0.6萬像素）&#13;<br> 鏡頭焦距：7.8-39.5mm&#13;<br> 變焦：5倍光學+6倍數碼&#13;<br> 記憶儲存：xD卡&#13;<br> 電池：專用充電池&#13;<br> 體積：102×59×42.5mm&#13;<br> 重量：220g&#13;<br> &#13;<br> OLYMPUSHK&#13;<br> 查詢電話：23762150&#13;<br> &#13;<br> <spanclass><fontstyle>700萬像素大召集  &#13;<br> 700萬像素細機已經係今期至HotItem，就算你口中成日都話用唔盡700萬像素，之但係睇見個價錢又同500萬相差唔係幾遠嘅時候，到最後令到你頭痛難以抉擇嘅，咪就係呢班700萬像素機囉！</fontstyle></spanclass></fontstyle></spanclass></p><p><spanclass><fontstyle>黑面大芒王CasioP700  &#13;<br> 玩大芒以為只係卡片機嘅專利，估唔到Prosumer級機種一樣有，P700採用2吋大芒之餘，兼且4倍光學變焦，夠晒實用。&#13;<br> 規格：720萬像素CCD、4倍光學變焦、SD/MMC卡、專用鋰電&#13;<br> $4,550（a）</fontstyle></spanclass></p><p><spanclass><fontstyle>系出名門CanonG6  &#13;<br> 延續CanonG系列的特色，像素就一部比一部勁，嚟到呢部G6，710萬像素、扭擰芒、閃燈熱靴，又有大條道理去換機！&#13;<br> 規格：710萬像素CCD、4倍光學變焦、CFTypeI/II、專用鋰電&#13;<br> $5,050（a）</fontstyle></spanclass></p><p><spanclass><fontstyle>主打廣角CanonS70  &#13;<br> 與G6一樣擁有710萬像素CCD，不過S70明顯以輕便用家為目標，機身細之外更配上28mm廣角鏡，遊山玩水更添情趣。&#13;<br> 規格：710萬像素CCD、3.6倍光學變焦、CDTypeI/II、專用鋰電&#13;<br> $4,280（b）</fontstyle></spanclass></p><p><spanclass><fontstyle>高級古典LookPENTAX750Z  &#13;<br> 又要700萬像素，又要Zoom得遠，750Z就合格。內置5倍光學變焦鏡頭，比同級「攝」得更遠，加上一身古典Look，索爆！&#13;<br> 規格：700萬像素CCD、5倍光學變焦、SD卡、專用鋰電&#13;<br> $4,680（b）</fontstyle></spanclass></p><p><spanclass><fontstyle>全球至細SONYP150  &#13;<br> 現時最細之700萬像素級別機種，外形一貫傳統SONYP系風格，配上「老拍檔」蔡司鏡頭，質素有保證，真係又夠細又經濟！&#13;<br> 規格：720萬像素CCD、3倍光學變焦、MemoryStick、專用鋰電&#13;<br> $3,580（b）</fontstyle></spanclass></p><p>查詢：&#13;<br> （a）DCFever（28343112）&#13;<br> （b）UltraPro（28817052）</p></body></html>