<html><header><meta charset="utf-8"><title>任記NDS水貨先到</title></header><body><h1>任記NDS水貨先到</h1><p>嚟緊嘅手提機大戰，兩邊陣營都已確定推出日期，任天堂嘅參戰選手NDS已鐵定11月21日喺美國先行推出，日本就要到12月2日發售，不過都比SONY嘅PSP（12月12日）為早。據小道消息稱，除咗有小量水貨到港外，任天堂香港代理亦將跟日本同步發售NDS，不過價錢未定。</p><p><spanclass><fontstyle>《StellaDeus》滄海遺珠  &#13;<br> 至於PS2，今個星期亦唔少遊戲推出，如SPIKE廠嘅消房員遊戲《HardLuck》，食正電影《火海豪情》條水，反應都算OK。反而ATLUS隻SRPG《StellaDeus》就冇乜人留意，隻Game本身類似名作《皇家騎士團》形式，畫面及系統都做得唔錯，好此道者可以試試。&#13;<br> 近排喺香港個勢大好轉嘅XBOX，今個星期有隻機迷期待嘅養眼遊戲《DOAUltimate》，雖然翻炒第一同二集內容，但係加埋上網對戰及新增服裝，頗具吸引力。同期推出嘅上網對戰格鬥遊戲重有《StreetFighterAnniversary》，好格鬥嘅機迷呢個禮拜絕對唔會悶。</fontstyle></spanclass></p><p><spanclass><fontstyle>水貨XBOX唔使一千  &#13;<br> 早排PS2同XBOX鬥減價，雖然兩者鬥到千一蚊水位度就停咗落嚟，不過已吸引唔少人入市幫襯。而近排有5間舖頭都返咗批110W嘅XBOX，提供$988優惠價，一千蚊唔使兼夾送多隻《RallySportChallenge2》，不過每間舖約只有20套機，想買就快手喇。&#13;<br> &#13;<br> 優惠Game舖：&#13;<br> S.TGameShop（23882109）&#13;<br> UniverseGameBox（26028733）&#13;<br> 達群電子（26600761）&#13;<br> 寶源國際（27957288）&#13;<br> DreamStore（25753285）</fontstyle></spanclass></p></body></html>