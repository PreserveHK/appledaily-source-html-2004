<html><header><meta charset="utf-8"><title>祖兒賺夠30歲退休</title></header><body><h1>祖兒賺夠30歲退休</h1><p>容祖兒前晚以可口可樂ImageGirl身份在中環拍攝廣告，她以一身紅衣亮相，但衣服肩膊間穿了一個洞，祖兒表示因是舊衣服的緣故。她在廣告內將扮演新聞主播、記者及報佳音天使三個角色。<br> &#13;<br> <spanclass>親自改編舊歌 &#13;<br> 祖兒前晚與師弟陳偉霆及多名扮成詩歌班成員的舞蹈員拍攝報佳音的戲份，祖兒說：「個廣告會喺聖誕新年時分出街，我重改編咗一首六、七十年代歐美流行曲，叫做《Chihuahua》做廣告主題曲，到時廣告會鋪天蓋地咁播，幫到我谷宣傳。」&#13;<br> 現年二十四歲的祖兒今年拍了不少廣告，荷包腫脹，她笑說：「都幾和味，剩係國內都拍咗七、八個，賺多咗，我短時間排好多工作，希望三十歲唔使做，早日退休，𠵱家身體機能開始衰退。」問祖兒三十歲退休是否想嫁人時，她說：「冇諗過，我要自力更生。」</spanclass></p></body></html>