<html><header><meta charset="utf-8"><title>數碼影音：PENTAX04年主力大軍<br>S4i薄機打頭陣</title></header><body><h1>數碼影音：PENTAX04年主力大軍<br>S4i薄機打頭陣</h1><p>相機品牌中，一向覺得PENTAX較為沉實，偶有驚喜之作，最近更搵嚟古仔古天樂做代言人，擺明車馬要大展拳腳。打頭陣嘅新機就有3款之多，同樣針對喜愛相機仔嘅玩家，當中由OptioS4i作主力，雖然係卡片相機，但已配備3倍光學變焦，機款加上功能齊，定可成為話題作。	&#13;<br>&#13;<br>記者：許福合　攝影：蔡鴻雯　&#13;<br>ImageGirl：Ana</p><p><b> PROFILE</b> &#13;<br> 感光元件：400萬像素CCD&#13;<br> 變焦：3倍光學＋4倍數碼&#13;<br> LCD：1.8吋&#13;<br> ISO：ISO50~400&#13;<br> 記憶：內置10MB，可作SD/MMC擴充&#13;<br> 電源：專用鋰電&#13;<br> 體積：84×52×20.5mm&#13;<br> 重量：105g</p><p>作為主力嘅S4i，就算唔睇功能表，淨係個樣已經深得民心，機款簡潔得嚟，又冇偷工減料，外殼使用金屬設計，夠晒硬淨兼有安全感，比街賣大部份膠殼機吸引得多。&#13;<br> 除咗常見嘅銀色外，更有另一款少見嘅灰色機身，2色任揀，同樣有型有款，筆者見過實物後，較為鍾情灰色機殼那部，值得推介畀大家。&#13;<br> &#13;<br> <spanclass><fontstyle>薄機都有光學變焦  &#13;<br> 光學變焦不足一向係卡片相機嘅問題，S4i就使用PENTAX自家嘅smcPENTAX鏡頭，透過特別設計，即使S4i只有20.5mm薄，仍可提供3倍光學變焦，與巿面嘅卡片機睇齊。至於相片質素則可達到400萬像素，另外S4i還供6種白平衡設定、7點及重點自動對焦及多種測光模式，配合更大嘅1.8吋芒，更可發揮各位嘅攝影技術。</fontstyle></spanclass></p><p><spanclass><fontstyle>21種拍攝模式  &#13;<br> 與同級相機一樣，S4i主要提供快速易用嘅拍攝功能，拍攝時毋須多作考慮，提供多達21種拍攝模式，除咗常見嘅風景夜景，連海底模式都有，就算攝影新手都好易影到靚相，相信梗有一種啱你使。S4i機背還特設有「Quick」快速鍵，無論相機喺何種狀態，按下都會回到基本拍攝模式，立即就可拍攝，非常方便好用。拍得相片構圖未係最理想，重可立即喺相機內進行剪裁，甚至改尺寸，唔經電腦亦可一手包辦。S4i還可當埋DV同錄音機，玩埋有聲攝錄同錄音，好玩實用兼備。</fontstyle></spanclass></p><p><spanclass><fontstyle>實地測試：測光準確  &#13;<br> 相片質素保持一貫水準，畫面清晰邊緣銳利，印象最深係測光系統不俗，人與背景相當之「夾」，光暗亦算自然，自動模式值得信賴。</fontstyle></spanclass></p><p><spanclass><fontstyle>輕巧DC成主流  &#13;<br> 近年數碼相機成大熱IT產品，主要原因並非最大市場佔有率嘅一眾高階單鏡勁機，反而係簡簡單單，外形吸引嘅入門級機種最多人買，當中亦以輕巧纖薄最受用家歡迎，因為大部份用家都享受帶部DC出街，隨時隨地影SnapShot嘅滿足感，加上可拍攝短片，令機仔細細嘅DC都有唔少實用功能。</fontstyle></spanclass></p><p><spanclass><fontstyle>G-ShotP433勝在抵玩  &#13;<br> GeniusG-ShotP433功能齊全，設有6種拍攝模式，內置11MB記憶，亦可使用SD卡，作為一部入門級相機相當唔錯。&#13;<br> 感光元件：400萬像素CCD&#13;<br> 變焦：3倍光學＋4倍數碼&#13;<br> 記憶：內置11MB?SD&#13;<br> KYESystems（23423813）</fontstyle></spanclass></p><p><spanclass><fontstyle>CP3200靚機隨街拍  &#13;<br> CP3200用上白雪雪機身，雖然屬入門級機，不過CP3200配備334萬像素CCD，加上機身輕巧美觀，周街影SnapShot就最啱。&#13;<br> 感光元件：334萬像素CCD&#13;<br> 變焦：3倍光學＋4倍數碼&#13;<br> 記憶：內置14.5MB?SD&#13;<br> NikonHK查詢電話：29029005</fontstyle></spanclass></p><p><spanclass><fontstyle>A310　定焦機種  &#13;<br> CanonA310是A300的後繼機，同樣是滑蓋式設計，為300萬像等級定焦（33mm）機種。主要改進影片功能，支援640×480。&#13;<br> 感光元件：330萬像素CCD&#13;<br> 變焦：5.1倍數碼&#13;<br> 記憶：CF&#13;<br> Canon查詢電話：21702888</fontstyle></spanclass></p><p><spanclass><fontstyle>A75　12種場景  &#13;<br> CanonA75同樣係300萬像、3倍光學變焦。A75主要改用1.8吋LCD，並支援PictBridge免電腦印相，並且新增12種拍攝模式。&#13;<br> 感光元件：330萬像素CCD&#13;<br> 變焦：3倍光學＋3.2倍數碼&#13;<br> 記憶：CF&#13;<br> Canon（21702888）</fontstyle></spanclass></p><p><spanclass><fontstyle>CX7430　兼錄MPEG-4  &#13;<br> KodakCX7430可選用自動或多種內置拍攝模式，簡單方便。最長可攝錄80分鐘VGAMPEG-4影片，要充當DV使用都無問題。&#13;<br> 解像度：423萬像素CCD&#13;<br> 變焦：3倍光學＋4倍數碼&#13;<br> 記憶：內置16MB?SD&#13;<br> Kodak查詢（800901514）</fontstyle></spanclass></p><p><spanclass><fontstyle>G4000.7秒極速開機  &#13;<br> KonicaMinolta嘅DiMAGEG400係快拍能手，開機只要0.7秒，加埋按快門掣都只需0.9秒，一拎出嚟就隨時可捕捉珍貴一刻。&#13;<br> 解像度：400萬像素CCD&#13;<br> 變焦：3倍光學＋2倍數碼&#13;<br> 記憶：SD＋MS&#13;<br> KonicaMinolta（25652192）</fontstyle></spanclass></p><p><spanclass><fontstyle>LS743芒靚夠清晰  &#13;<br> KodakLS743屬400萬像素等級，配備2.8倍光學變焦，用MPEG4檔案格式作儲存，包括聲音，最長可錄到足足80分鐘。&#13;<br> 解像度：423萬像素CCD&#13;<br> 變焦：2.8倍光學＋3.6倍數碼&#13;<br> 記憶：內置16MB?SD&#13;<br> Kodak（800901514）</fontstyle></spanclass></p><p><spanclass><fontstyle>SONYT1T*靚鏡  &#13;<br> SONYT1不但外形美觀，而且細細部機用上510萬像素CCD，加埋T*靚鏡及3倍光學變焦，最為用家喜愛係其2"特大屏幕。&#13;<br> 解像度：510萬像素SuperHADCCD&#13;<br> 變焦：3倍光學＋2倍數碼&#13;<br> 記憶：MSDuo?DuoPro&#13;<br> SONYHK（23452966）</fontstyle></spanclass></p></body></html>