<html><header><meta charset="utf-8"><title>極速CPU+最新OSDELLPPC金牌軟硬組合</title></header><body><h1>極速CPU+最新OSDELLPPC金牌軟硬組合</h1><p>最近奧運正進行得如火如荼，運動員都正向住金牌進發，而電腦產品中，更係不停地向住更快、更強進發。今日介紹嘅PocketPCDELLAximX30，採用咗速度達624MHz嘅IntelPXA270處理器，加埋採用最新OS－WindowsMobile2003SE，同時符合晒更快更強嘅要求，絕對係今期PocketPC中（PPC）嘅金牌之選。&#13;<br>記者：許福合&#13;<br>攝影：陳盛臣&#13;<br>ImageGirl：Don</p><p>今次DELL推出嘅新機，大家嘅目光當然放係處理器身上，X30會分有2個型號，強勁版將會用上IntelPXA270624MHz處理器，較低檔次型號就會使用312MHz。可能唔少人屋企部電腦粒CPU都係600MHz咁上下，雖然唔可以直接比較，不過X30嘅高速624MHz處理器就好有睇頭，可預期比現時主流PDA400MHz在效能上快3以上，拎住部X30出街，就好似有部Notebook喺身邊一樣咁好用。有人會擔心高速CPU加劇耗電，減少操作時間，X30就為此而內置咗三種運行模式，包括全速運行、慳電及自動模式，配合可換式電池設計，能有效延長操作時間。</p><p><spanclass><fontstyle>雙色閃燈天線  &#13;<br> 雖然X30與前作有點相似，不過拎上手玩過，就知有唔少地方都得到改良。PDA最重要手感良好，X30擁有相當薄嘅機身，長時間使用都唔怕辛苦，雖然只係膠質外殼，但觀感仍然不俗，又不易跣手。機頂還見到凸出嘅天線部份，事關X30本身已內置有藍芽及802.11b無線網絡，天線更可以加強接收能力！同時，天線更有操作指示燈，當開啟藍芽後，天線右邊會顯示藍燈，當使用802.11b時，左邊就會有黃燈顯示操作情況，呢個功能可提示用家適時關閉無線功能，令電池更耐用。&#13;<br> 高檔版X30將會附有機座，亦用上類似設計，接上後會有藍光顯示「DELL」字樣，好Cool！</fontstyle></spanclass></p><p><spanclass><fontstyle>屏幕橫直任轉  &#13;<br> X30屏幕顯示方面就未有大驚喜，同樣用上3.5吋反射式TFT芒，光度亦適中，戶外使用亦問題不大，尤其值得一讚係夠清晰。而用上最新WindowsMobile2003SE作業系統後，運作得更暢順穩定之餘，其內置嘅畫面橫直任轉功能，就最為實用，舊型號PPC一向需要額外安裝軟件，才能提供類似功能，X30只要簡單方便就可轉換，對經常要瀏覽網頁、作文書處理都非常啱用。&#13;<br> 另外，機身上除咗標準嘅4鍵外，左右還新增2個按鍵，預設左邊係錄音鍵，而右邊就係無線網絡快速鍵，用家亦可按習慣自行編排。</fontstyle></spanclass></p><p><spanclass><fontstyle>PROFILE  &#13;<br> 處理器：IntelPXA270624MHz/312MHz&#13;<br> 記憶體：64MBRAM＋64MBROM&#13;<br> 擴充槽：SDIO&#13;<br> 電池：可換式電池&#13;<br> 體積：122.4×14.9×77.2mm&#13;<br> 重量：139.3kg&#13;<br> 操作系統：WindowsMobile2003SE&#13;<br> $3,699（624MHz）&#13;<br> $2,999（312MHz）&#13;<br> &#13;<br> DELLHK&#13;<br> 查詢電話：29693168&#13;<br> 網址：<ahref http:>www.dell.com.hk &#13;<br> &#13;<br> </ahref></fontstyle></spanclass></p><p><spanclass><fontstyle>測試結果快30%  &#13;<br> X30用咁強勁處理器，大家當然想知究竟有幾勁，筆記就用《SpbBenchmark》作個測試，發覺唔少項目都比巿面PDA快20至30%，相當可觀。&#13;<br> &#13;<br> <b> 測試項目</b> &#13;<br> WhetstonesMFLOPS	3,241ms&#13;<br> WhetstonesMOPS	750ms&#13;<br> WhetstonesMWIPS	6649ms</fontstyle></spanclass></p><p><spanclass><fontstyle>內置Wi-Fi夠方便  &#13;<br> 具有無線網絡功能嘅PPC，應用範圍大得多，上網、跟電腦互傳資料、接駁內聯網等。不過現時內置無線網絡嘅PPC，都屬較高檔機種，價位大約$3,000-5,000，視乎配備及功能而不同。</fontstyle></spanclass></p><p>查詢：&#13;<br> （a）HPHK（800938833）&#13;<br> （b）其士商業系統（29533555）&#13;<br> （c）DELLHK（29693168）</p></body></html>