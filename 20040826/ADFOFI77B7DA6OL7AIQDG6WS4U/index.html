<html><header><meta charset="utf-8"><title>孤寡三母子獲善長捐助</title></header><body><h1>孤寡三母子獲善長捐助</h1><p>「先生嘅後事已經搞掂晒，我嘅心情都好番啲，叫做接受咗呢個事實，𠵱家我只希望照顧好對仔女，佢哋健健康康就夠，唔會諗其他嘢。」二十一歲的阿妮說。&#13;<br> 阿妮原與三十一歲丈夫阿輝及一對分別一歲半及三歲半子女生活。夫婦近月因經濟問題時生齟齬，關係日漸轉差，阿妮沒想到丈夫阿輝竟於六月一日被發現倒斃在公廁內，警方懷疑他是自殺。&#13;<br> 蘋果日報慈善基金月前曾經撥款一萬六千元助阿妮辦理亡夫的身後事，近日另將善長捐款合共九千一百八十元轉交她簽收。&#13;<br> 阿妮有感而發地說：「首先要多謝蘋果日報，冇你哋根本冇咁多人會幫我哋，我亦要多謝捐錢嘅讀者。呢筆錢我會畀一部份我老爺，佢已經幾十歲，冇咗個仔，生活又好困難，我有時都會每月畀幾百蚊佢買嘢食。」<br> &#13;<br> <spanclass>盼自食其力 &#13;<br> 阿妮現與一對子女依靠綜援金維生，長女琳琳下月升讀幼稚園幼兒班，幼子則於明年入學。&#13;<br> 阿妮表示，她很想外出工作，惟要先解決照顧子女問題，她才有望自食其力，脫離綜援網。&#13;<br> 捐款編號：C1418&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>