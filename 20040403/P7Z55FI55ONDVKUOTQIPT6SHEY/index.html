<html><header><meta charset="utf-8"><title>　　大狀太太尊重老公參選決定 - 李八方</title></header><body><h1>　　大狀太太尊重老公參選決定 - 李八方</h1><p>前晚喺遮打花園舉行嘅反對人大釋法燭光集會，班大律師不但參加，重大開金口唱歌，首歌叫做《心照心》，由湯家驊作曲填詞。甚少露面嘅湯太楊蕙蘭同梁家傑太太陳淑儀都有到場打氣，重出場唱埋一份。八方問湯太係咪支持老公而嚟，點知佢話係要嚟同港人一齊唱。湯太亦係法律界人士，平時好低調，相都唔多想影。<br> &#13;<br> <spanclass>北京幫集會造數 &#13;<br> 問兩位大狀太太點睇丈夫參選？兩人都異口同聲話尊重老公嘅決定，真係賢內助。湯家驊同梁家傑嘅另一半全力挺夫，余若薇嘅醫生丈夫胡健維一樣係太太嘅擁躉，八方見佢同個女喺會場默默支持，等余大狀等唱完歌，先坐車離開。&#13;<br> 班大狀真係又做得又玩得，為呼籲多啲人登記做選民，同埋聽佢哋個電台，重印製咗張好靚嘅書籤派發，你認唔認得邊個打邊個？&#13;<br> 唔知係咪見班大狀咁落力唱歌，今次連北京都幫佢哋一把，唔係停止釋法，而係八方噚日打開份英文《中國日報》，竟然有報道前晚反釋法燭光集會嘅情況，最離奇係將大會公布嘅參加人數三千，自行加碼到一萬，幫班大狀「創造」多七千「歌迷」，算畀足面喇！</spanclass></p><p><spanclass>《心照心》 　曲、詞：湯家驊&#13;<br> 你要是覺心裏有一片熱誠&#13;<br> 你會否會知道&#13;<br> 你我心照心&#13;<br> 社會正在改變&#13;<br> 要真正面對&#13;<br> 你我不怕威嚇&#13;<br> 要堅守信念&#13;<br> 偶爾或會心碎&#13;<br> 嘆阻隔萬重&#13;<br> 教我怎會捨棄&#13;<br> 你我這個家&#13;<br> 社會正在改變&#13;<br> 要真正面對&#13;<br> 你我不會縮退&#13;<br> 向普選邁進&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>