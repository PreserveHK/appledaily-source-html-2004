<html><header><meta charset="utf-8"><title>新車速報：<br>Camry2.0Deluxe加桃木唔使19萬</title></header><body><h1>新車速報：<br>Camry2.0Deluxe加桃木唔使19萬</h1><p>豐田Camry車系打正MadeinJapan旗號，加上一身時尚出眾的造型，以及講究鋪排的車廂配搭，當中2.4公升及頂級3.0公升V6版本，一直不乏捧場客支持，並為時下香港熱賣的日本中級行政座駕。然而，車系中重有入門版的2.0公升型號，既適合由家庭車Up-grade的買家之餘，最近代理重替部車追加全套車廂桃木裝飾及別致的中控台儲物匣，惟車價依舊不過18萬9千多，自然就倍添一份抵買的吸引力。&#13;<br>&#13;<br>記者、攝影：陳偉林</p><p><spanclass><fontstyle>追加豪華設備見貴氣  &#13;<br> 全車賣點所在，當然係新近追加的全車桃木修飾及中控台儲物匣，烘托得別具貴氣之餘，車廂前後兩排空間既寬敞，高級絲絨座椅重提供有貼身舒適性，加上兩排獨立頭枕，又有中央手枕配搭，還有原廠恒溫冷氣連高級單碟式CD音響組合，少不了重有前排4個安全氣袋及尾玻璃遮陽簾裝置，設備何止講究兼且重予人有愜意感㖭！</fontstyle></spanclass></p><p><spanclass><fontstyle>賣相動靜兼蓄有瞄頭  &#13;<br> 座艙吸引之餘，呢一代豐田Camry出眾的車身外形，既富活力感又見獨特個性，全車一體式前後泵把連整流器設計，有別傳統轎車風格外，車頭一對炯炯有神的高聚焦車燈、匹配閃爍的電鍍鬼面罩修飾，又有四輪跑車合金胎軨組合，在一眾同級日本車系之中，都可算係配搭得宜又搶眼㗎！</fontstyle></spanclass></p><p><spanclass><fontstyle>2.0公升引擎欠爆炸力  &#13;<br> 新車用上2.0公升直4引擎，匹配4前速自動波，輸出唔算突出，只能達到日常代步要求，亦好難要求強而有力的爆炸性；尚幸引擎輔有VVT-i設計，中、低轉扭力平均，重兼具有慳油特性，不失為一個平衡睇法的賣點。再者，四輪碟煞重有ABS連EBD裝置及BA輔助，重有可靠又見安全駕駛感呢！</fontstyle></spanclass></p><p><spanclass><fontstyle>ToyotaCamry2.0Deluxe  &#13;<br> <b> Profile</b> &#13;<br> 引擎：1998cc直4DOHC&#13;<br> 馬力：144ps/5600rpm&#13;<br> 扭力：19.4kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）雙連桿&#13;<br> 制動：（前）透氣碟（後）碟式（ABS）&#13;<br> 輪胎：205/65R15BridgestoneTuranzaER30&#13;<br> 尺碼：4815×1795×1490mm&#13;<br> 軸距：2720mm&#13;<br> 車重：1415-1470kg&#13;<br> 新車售價：$189,945&#13;<br> 車輛提供：皇冠汽車（23678332）</fontstyle></spanclass></p><p><spanclass><fontstyle>同級對手比較  </fontstyle></spanclass></p><p>&#13;<br> &#13;<br> <b> 今、明車展精選</b> </p><p><b> 本田車展</b> &#13;<br> 時間：9:00am-9:00pm&#13;<br> 地點：香港、九龍、沙田本田陳列室&#13;<br> 有乜好睇：新造型04Jazz售價由$119,880起，全新思域EX-L限量豪華版售價由$133,880起。&#13;<br> &#13;<br> <b> 鈴木車展送$30,000津貼</b> &#13;<br> 時間：10:00am-8:00pm&#13;<br> 地點：旺角鈴木陳列室&#13;<br> 有乜好睇：購買GrandVitara2.0可獲津貼高達$30,000，只限五部。&#13;<br> &#13;<br> <b> Smart車展限量版出籠</b> &#13;<br> 時間：10:00am-8:00pm&#13;<br> 地點：銅鑼灣smart陳列室&#13;<br> 有乜好睇：Smartfortwo開篷優惠價由$145,000起，同時發售限量版特別車身花紋fortwo，售完即止。</p><p><b> 起亞車展$2,000保險費回贈</b> &#13;<br> 時間：9:00am-8:00pm（紅磡、銅鑼灣）9:00am-6:00pm（元朗）&#13;<br> 地點：紅磡、銅鑼灣、元朗陳列室&#13;<br> 有乜好睇：七座位Carens1.8由$89,000起，買車即送$2,000保險回贈，Carnival2.5$128,000起。&#13;<br> &#13;<br> <b> 日產車展</b> &#13;<br> 時間：9:00am-9:00pm&#13;<br> 地點：尖沙嘴、元朗、灣仔日產陳列室&#13;<br> 有乜好睇：Cefiro配備Masame木飾設計、同級獨有e-匙智系統，部份車款會以優惠價發售。&#13;<br> &#13;<br> <b> 三菱車展送牌費、全保</b> &#13;<br> 時間：9:00am-10:00pm&#13;<br> 地點：尖沙嘴、灣仔三菱陳列室&#13;<br> 有乜好睇：AirtrekTurbo-R特價$239,800發售，出車送首年牌費及全保，買Colt1.3Sporty送首年牌費或真皮座椅。</p><p><b> 凌志車展</b> &#13;<br> 時間：9:00am-9:00pm&#13;<br> 地點：灣仔凌志陳列室&#13;<br> 有乜好睇：全新LS430配備MarkLevinson音響、AFS人工智能導向照明，售價$799,000。&#13;<br> &#13;<br> <b> 標致車展</b> &#13;<br> 時間：10:00am-7:00pm&#13;<br> 地點：灣仔標誌陳列室&#13;<br> 有乜好睇：標誌206XTPremium以優惠價$129,900發售，307SW以優惠價$199,900發售。&#13;<br> &#13;<br> <b> 奧迪車展</b> &#13;<br> 時間：10:00am-8:00pm（灣仔）、10:00am-5:30pm（九龍灣）&#13;<br> 地點：灣仔、九龍灣陳列室&#13;<br> 有乜好睇：TTRoadster1.8TTiptronic自動波版售$433,500。</p><p><b> 富士車展</b> &#13;<br> 時間：10:00am-8:00pm&#13;<br> 地點：灣仔、尖沙嘴陳列室&#13;<br> 有乜好睇：首展配備AWD日本版Impreza1.5iAWD四門房車。&#13;<br> &#13;<br> <b> 萬事得車展</b> &#13;<br> 時間：9:00am-9:00pm（今日至下周一）&#13;<br> 地點：尖沙嘴、灣仔萬事得陳列室&#13;<br> 有乜好睇：全新Mazda3四門Select（M/T）售$119,900、五門Premium（A/T）售$153,500&#13;<br> &#13;<br> <b> 福特車展送首年牌費</b> &#13;<br> 時間：9:00am-9:00pm&#13;<br> 地點：灣仔告士打道陳列室&#13;<br> 有乜好睇：Fiesta1.4五門售$109,800，送首年牌費。</p><p><b> 積架車展</b> &#13;<br> 時間：9:00am-7:00pm&#13;<br> 地點：灣仔積架陳列室&#13;<br> 有乜好睇：全新X-Type2.1Sport照價$299,000，限量30部。&#13;<br> &#13;<br> <b> 歐寶車展特價發售</b> &#13;<br> 時間：9:00am-7:00pm&#13;<br> 地點：灣仔歐寶陳列室&#13;<br> 有乜好睇：Vectra2.2豪華版減至$218,000發售。</p></body></html>