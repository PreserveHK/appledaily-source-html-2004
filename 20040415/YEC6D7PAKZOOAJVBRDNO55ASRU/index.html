<html><header><meta charset="utf-8"><title>猿人帶旺好景伊東怜DVD銷路增</title></header><body><h1>猿人帶旺好景伊東怜DVD銷路增</h1><p>趁日本四一免簽證前夕過日本撈轉人肉水貨兵團，返港後即去翠華食玉蘭鮑汁雞粒炒飯，再上「好景」視察最新成人文化；Keeper們雖仙風道骨，但仍中氣十足：「難得開到舖，買番三四套！唔係老作，男嘅夠搏女嘅夠索！」原來好景呢期伊東怜及古都DVD銷量突然飆升，Keeper話：「最近多咗好多生客嚟買佢兩個啲作品，呢班友仔頭戴SupremeCap帽，腳踏NikeDunkLow，個個都好似Edison咁款，問吓佢哋為乜忽然愛上伊東怜？原來佢哋話呢期日本有個猿人Nigo撐佢哋，所以要搵佢哋啲作品了解、了解。」Keeper並非虛言，話說日本猿人巨星呢期出咗本《NAKED》嘅雜誌，學晒黑鬼文化，大灑鹽花，搵嚟STUSSY、野口強等人重新包裝兩位港人熟悉的AV女星伊東怜及古都，兩位姐仔嘅作品在港嘅銷量就順勢而上。書內兩位女星雖然仍冇衫着，但品味絕不低俗，香港搞緊少年淫周嘅搞手一定要買本學嘢。江湖傳聞，Nigo曾公開帶伊東怜出席公開場合，毫不避嫌扮足暴發黑鬼；其實香港自認潮流先鋒嘅Edison不妨學嘢，戴埋Bobo嫂出街就夠晒潮爆！呢程「好景之行」實令人潮眼大開，此為真正地道潮流，總好過「信任觸覺」呢類口號。	&#13;<br>&#13;<br>主持人：大食Jack　&#13;<br>八卦熱報：<ahref>tai_sick_jack@yahoo.com.hk</ahref></p></body></html>