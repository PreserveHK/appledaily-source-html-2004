<html><header><meta charset="utf-8"><title>數碼影音：<br>MP3機瘋狂增值打機睇相兼讀書</title></header><body><h1>數碼影音：<br>MP3機瘋狂增值打機睇相兼讀書</h1><p>在數碼產品的世界中，向來奉行弱肉強食原則，要身負絕技先可以在市場上叱咤風雲，所以廠商們不斷為其產品注入不同功能。韓國MP3機生產商DATUM新作DX-5唔單止聽歌、錄音及聽收音機，更加入靚靚6萬5色彩芒，將MP3變成娛樂中心，打機睇相都一樣掂。睇嚟以後怕嘅唔係悶，怕只怕玩唔晒部機！&#13;<br>	&#13;<br>記者：劉耀祥　&#13;<br>攝影：黃子偉　&#13;<br>ImageGirl：小慧&#13;<br>&#13;<br>其實MP3機增值早已有迹可尋，由最初的純MP3播放，逐漸加入錄音、收音機，甚至早前WeWa!!亦推出首部內置遊戲功能的MP3機。而韓國MP3機廠商DATUM，就為新機DX-5加入6萬5色彩芒，解像度高達160×128像素，將多媒體功能發揮得淋漓盡致，對MP3機的玩意寫出新一頁！雖然加入彩芒，不過DX-5重量仍屬可接受，拎上手或者掛上頸依然輕鬆。</p><p><spanclass><fontstyle>內置4Game邊玩邊聽  &#13;<br> DX-5用上手機級數的6萬5色彩芒，論質素的確令人眼前一「亮」，對於睇慣單色芒嘅MP3機，睇見DX-5絕對有大大份新鮮感。而DX-5主打遊戲功能，跟機已經內置4個遊戲，包括《俄羅斯方塊》、《推箱子》、《五子棋》及《黑白棋》，都屬於較為「文靜」的遊戲，不過廠方表示用家可於網上下載其他遊戲，唔使玩來玩去都係嗰幾個咁悶。而機身的四方向掣除了操作MP3的播放之外，用嚟打機亦一樣勝任有餘，反應相當唔錯。不過最緊要就係可以做「背景音樂」，即係邊打機邊聽歌，實行MP3機都玩多功能作業！</fontstyle></spanclass></p><p>&#13;<br> &#13;<br> <spanclass><fontstyle>活用靚芒睇相兼睇書  &#13;<br> 若果6萬5色彩芒只係為求操作介面更靚，或者打機嘅話，就認真暴殄天物，加埋睇相功能就認真Perfect。好彩DX-5亦不負所託，支援睇相功能，睇相效果相當出色，光度亦足夠，硬要彈嘅話就只係解像度稍低，微粒較粗。而DX-5暫時只支援Bitmap格式，不過廠方稍後會推出更新程式，到時就可以支援埋最大路嘅JPEG格式，到時睇相就更加方便。&#13;<br> 除睇相之外，DX-5亦支援文字格式檔案，換句話說即係可以將DX-5當做電子書閱讀器，睇相之餘睇電子書亦一樣冇問題。現時DX-5設有256MB版本供應，$1,890就有個小型多媒體中心，確實相當唔錯。</fontstyle></spanclass></p><p>PROFILE&#13;<br> 記憶體：256MB&#13;<br> 顯示器：6萬5色/160×128像素&#13;<br> 功能：收音機、錄音、CD直錄、支援Bitmap/Text格式檔案&#13;<br> 使用時間：20小時&#13;<br> 體積：80×55×17mm&#13;<br> 重量：200g&#13;<br> 查詢：21519299（DatumNetworks）&#13;<br> &#13;<br> &#13;<br> <spanclass><fontstyle>點止MP3機咁簡單  &#13;<br> 𠵱家買MP3機，已經唔單止要嚟聽歌咁簡單，最好功能多多，甚至周身刀張張利就更啱口味，雖然市面上暫時都未有DX-5咁多姿多采，不過其他廠牌的MP3機種亦各自「身懷絕技」，想搵部啱心水都係好Easy！</fontstyle></spanclass></p><p>&#13;<br> <b> 查詢</b> &#13;<br> （a）LeapInvestment（21521560）&#13;<br> （b）信興電器（28330955）&#13;<br> （c）三星（28626008）&#13;<br> （d）恆昌電子（21111488）</p></body></html>