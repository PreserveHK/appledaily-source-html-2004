<html><header><meta charset="utf-8"><title>Enrique、古妮高娃公開親熱怕見記者</title></header><body><h1>Enrique、古妮高娃公開親熱怕見記者</h1><p>西班牙歌手EnriqueIglesias最近喺亞洲舉行緊巡迴演唱，而佢個女友古妮高娃（AnnaKournikova）亦陪佢一齊。前日Enrique去到印度班加羅爾，古妮高娃當然到後台幫男友執頭執尾。不過佢兩個一見到相機，起勢咁迴避鏡頭，其實又使乜呀！佢兩個早前喺峇里島卿卿我我嘅相都俾人出晒，重有乜嘢唔俾得人見啫！</p></body></html>