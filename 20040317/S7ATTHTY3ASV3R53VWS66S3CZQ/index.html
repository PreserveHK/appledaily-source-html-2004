<html><header><meta charset="utf-8"><title>被綁架鬧劇嚇親<br>關心妍今出國：我冇錢㗎！</title></header><body><h1>被綁架鬧劇嚇親<br>關心妍今出國：我冇錢㗎！</h1><p>日前有匿名電話事先張揚要綁架關心妍，以及向其唱片公司勒索一億港元，昨日唱片公司竟不停接到不明來歷的電話，更有男子在唱片公司樓下徘徊。而關心妍今日會如期出發到美加，該場綁架鬧劇令她頗擔心人身安全，故大聲疾呼：「我冇錢㗎！」</p><p>前日有匿名電話致電報館，事先張揚要綁架關心妍（Jade），再向她所屬的BMA唱片公司勒索一億港元，阿Jade的唱片公司昨日更接獲不明來電，並有一名男子在公司樓下徘徊，阿Jade亦開始擔心個人安全，故昨天她外出攞衫，亦由兩名唱片公司職員及一名菲傭陪同，更由公司保母車全程接送。<br> &#13;<br> <spanclass>可疑男子徘徊 &#13;<br> 昨日Jade在下午四時坐車離開其位於羅便臣道的寓所，而在相近時間，有人曾致電傳媒詢問BMA的地址，並揚言會上唱片公司有所行動，及後有一名男子在BMA位於尖沙嘴太陽廣場的辦公室樓下徘徊多時，該男子因被記者拍照，大感不滿，一度報警求助。&#13;<br> Jade及唱片公司昨日更先後接獲電話，一名男子多番致電BMA查問關心妍身在哪裏。&#13;<br> 對於上述連串惡作劇行為，問Jade會否考慮備案，昨日她在電話中說：「我等緊公司指示，我驚備案嘅話，佢會覺得好好玩，繼續愈玩愈大，睇埋聽日啦，如果再有騷擾嘅話就會報警，今日我係有啲驚，開始擔心，我叫咗大廈看更留意，留意吓啲可疑人物。」&#13;<br> Jade昨日外出時則對記者表示：「噚晚媽咪話接到幾個唔出聲嘅電話，但呢啲電話就一向都有嘅，我諗嗰個人唔知我住邊，聽日我就走啦，我都驚有埋伏，我重叫咗媽咪出出入入，搵佢男朋友陪住。其實我係驚嗰個人玩得過咗火會真係做。」問她會否加強保安？她說：「冇呀，佢唔會跟我過美國啩？」不過她亦打算囑朋友代她購防狼器以策安全。<br> &#13;<br> <spanclass>同事全程照顧 &#13;<br> Jade又笑說：「我冇錢㗎，唔好諗住開演唱會就有錢。」未知勒索事件會否與唱片公司對外轇轕有關？她說：「應該唔會，要爆料不如畀一億我爆，邊有一億咁多。」&#13;<br> 此外，BMA唱片部總經理黃志強昨日在電話中表示，暫時不會就可疑人士出現而備案，而今日Jade會飛往溫哥華為當地歌唱比賽擔任嘉賓，之後才去美國學唱歌，公司會派同事照顧她。&#13;<br> 採訪、攝影：朱倬誼、娛樂突發組</spanclass></spanclass></p></body></html>