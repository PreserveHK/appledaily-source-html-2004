<html><header><meta charset="utf-8"><title>黃家諾遭洋妞挑逗冇反應</title></header><body><h1>黃家諾遭洋妞挑逗冇反應</h1><p>黃家諾（Jimmy）前晚以特別嘉賓身份，到中環擔任法國皮鞋騷的模特兒，他穿上紫紅色西裝，與性感金髮模特兒示範各款皮鞋，模特兒不停在黃家諾身邊擺出惹火甫士，令場內氣溫急升。<br> &#13;<br> <spanclass>讚前女友髮型靚 &#13;<br> 不過黃家諾自言不覺得豔福無邊，他說：「都係工作啫，咁樣個騷變化多啲，好睇啲，都係大會要求，之前都有綵排過。」提到早前被拍下與同性型男約會，黃家諾說：「我個朋友係同性，不過佢有女朋友㗎，我唔會理啲報道係點，生活係為我自己過嘅。」他又大讚前女友關之琳新髮型非常漂亮。&#13;<br> 此外，同場現身的趙世曾談及趙世光近況，他說：「佢精神好好，頭腦清醒，成日返公司，又坐輪椅去會所打高爾夫球，唔係外面講咁嚴重。」&#13;<br> 採訪、攝影：卓美娟</spanclass></p></body></html>