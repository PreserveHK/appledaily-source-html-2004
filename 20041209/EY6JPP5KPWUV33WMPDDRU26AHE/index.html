<html><header><meta charset="utf-8"><title>歌手尹啟相入伍fans送別</title></header><body><h1>歌手尹啟相入伍fans送別</h1><p>現年二十五歲嘅韓國組合god前成員尹啓相，前日中午到咗江原道春川102部隊報到，正式入伍，當日重有二百幾名fans帶埋橫額送別。剪咗一頭短髮嘅尹啓相向在場記者及fans講咗句「以後再見」之後，就由前門入咗軍營。由於尹啓相服役嘅隊伍同宋承憲相同，睇嚟兩位男星有機會喺營內碰面。</p></body></html>