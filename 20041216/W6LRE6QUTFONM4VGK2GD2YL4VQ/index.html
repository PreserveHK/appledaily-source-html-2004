<html><header><meta charset="utf-8"><title>100km壽命<br>NikeMayfly紀念版限量登場</title></header><body><h1>100km壽命<br>NikeMayfly紀念版限量登場</h1><p>去年夏季Nike推出世上至輕、只有135克的跑鞋Mayfly，讓運動員跑得更快，但佢亦都係世上最短命嘅跑鞋，跑完100公里（km）就會因磨損而要用完即棄。咁專業又咁奢侈嘅運動鞋，好似唔係咁啱你同我。但最新推出的Mayfly紀念版，玩花臣兼玩限量，變身潮流鞋款就唔同講法！全港限量只有40對，一星期後先有得賣，但𠵱家經已搞定個展覽造勢，正所謂搶唔到都有機會見過吓真身！&#13;<br>&#13;<br>記者及部份攝影：梁珮瑜　攝影：陳陶鈞</p><p>超級輕身短命鞋</p><p>Mayfly（蜉蝣）係一種只能活一天的昆蟲，而NikeMayfly跑鞋亦只有100公里的的壽命。原來雙腳每負磅少100克，就可減少1%的能量消耗，所以輕身、有緩震及支撐力的跑鞋，對於田徑運動員係好重要，就算短命都係值得，悉尼奧運會5,000米賽跑銀牌得主奧沙利文：「感覺像穿拖鞋一樣。」用完即棄好嘥？蜉蝣亦係Nike首款可循環再造的鞋，着爛可利用附送的郵寄標籤寄回Nike，作為建造籃球場及跑道之用，做法都算環保！</p><p>全港40對限量紀念Mayfly</p><p>04第二代Mayfly同樣用上柔軟尼龍鞋面，配合好似發泡膠質感的超輕物料、加入AirBubbles之鞋底，全對鞋只有135克，超輕又緩震，而普通跑鞋約有400克。限量紀念Mayfly共有4款，香港每款各限定10對，男女Size都有齊。咁珍貴，當然唔會着一次就掉！（12月23日於EXIT開始發售）</p><p>Mayfly紀念版鞋展</p><p>由即日至2005年1月9日，EXITbydouble-park店內會有NikeMayfly的鞋展，有齊四對限量版畀你睇之餘，更會展出有關Mayfly科技的圖片展。想買當然要去睇，到時買唔到或唔買，都值得嚟睇吓！&#13;<br> &#13;<br> 展覽地點：&#13;<br> EXITbydouble-park（27221751）&#13;<br> 尖沙嘴漆咸道73-75號地庫</p><p>即Check6大細節位&#13;<br>&#13;<br>鞋底</p><p>以超輕物料加入Airbubbles製作，配合凹凸坑紋，超輕身又「食地」。</p><p>鞋面</p><p>用上輕身柔軟尼龍料，而鞋頭就係有孔麖皮設計，通氣又舒適！</p><p>鞋踭</p><p>同樣用上麖皮，更有Nike及100公里Logo。</p><p>鞋墊</p><p>印有100公里Logo及註明只可以走100公里。</p><p>鞋盒</p><p>Mayfly鞋盒採用梯形設計，為咗有型，亦可以節省儲存空間！</p><p>其他新到波鞋</p><p>售賣點</p><p>巨集物坊（23691628）&#13;<br> 尖沙嘴利時商場地下11舖&#13;<br> 私物店（34282332）&#13;<br> 尖沙嘴利時商場214舖</p></body></html>