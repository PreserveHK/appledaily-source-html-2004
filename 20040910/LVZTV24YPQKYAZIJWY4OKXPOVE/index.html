<html><header><meta charset="utf-8"><title>Granvia七人座駕全家坐住車睇戲</title></header><body><h1>Granvia七人座駕全家坐住車睇戲</h1><p>受歡迎自然有二手市場，七人車用途多之餘，二手筍盤選擇亦多。要歎要豪華，可以選擇擁有DVD配備15吋LCD兼全套電動裝備嘅Granvia。想載親友之餘自己又可盡情享受駕駛樂趣，SpaceWagon就備有玩味十足的加減波。揀吓揀吓原來資金不足？定啲嚟，重有叫價五萬幾蚊嘅SuperExceed等緊你一家大細。&#13;<br>&#13;<br>記者：馬慶武　攝影：陳盛臣&#13;<br>車輛提供：富利堡（戴先生97397887）</p><p><spanclass><fontstyle>豐田Granvia　流動私人影院  &#13;<br> 車身換上夠晒氣勢嘅包圍同鬼面罩，內櫳杏色皮座重有紅皮包邊，強化豪華感覺。除咗有雙電動趟門、電窗簾、雙天窗、泊車感應外，前車主更加裝了15吋LCD螢幕配DVD及VCD影音設備，星期日一家大細入西貢郊遊，應該啱啱好可以睇晒一套戲。&#13;<br> &#13;<br> 當年車價：$490,000&#13;<br> 現售：$209,000&#13;<br> 製造及首次登記年份：2001年&#13;<br> 行車里數：32,000公里&#13;<br> 牌費至：04年9月</fontstyle></spanclass></p><p><br> &#13;<br> <spanclass><fontstyle>三菱SuperExceed　車身改裝最多  &#13;<br> 車款較舊線條圓渾，加添大量改裝補品後令外觀惡咗唔少。大型車頭鋼架、霧燈、合金輪圈、車側腳踏、尾部防撞架及尾梯，加上保養得幾企理，叫價五萬幾算係咁咯。&#13;<br> &#13;<br> 當年車價：約$330,000&#13;<br> 現售：$58,000&#13;<br> 製造及首次登記年份：1996年&#13;<br> 行車里數：54,000公里&#13;<br> 牌費至：04年11月</fontstyle></spanclass></p><p><br> &#13;<br> <spanclass><fontstyle>三菱SpaceWagon　加減波增玩味  &#13;<br> 六座版SpaceWagon，2400cc排氣量GDI引擎，配合舒服又好玩嘅加減波，唔載滿人都可以飛得吓。設有車頂行李架，後、中排座椅也可摺起增加車尾載物量，而二手價都係十萬蚊，確令人心郁郁。&#13;<br> &#13;<br> 當年車價：$279,800&#13;<br> 現售：$105,000&#13;<br> 製造及首次登記年份：2000年/2001年&#13;<br> 行車里數：33,000公里&#13;<br> 牌費至：04年10月</fontstyle></spanclass></p><p><br> &#13;<br> <spanclass><fontstyle>豐田Previa　加裝有型氣霸  &#13;<br> 裝上新款合金輪圈、氣霸及白光燈，改裝不太多，但已令外表有型好多。備有雙趟門雙天窗等設備，夠晒方便實用，而且年份頗新，內櫳新淨程度極高，絕對拍得住新車。&#13;<br> &#13;<br> 當年車價：$309,900&#13;<br> 現售：$219,000&#13;<br> 製造及首次登記年份：2002年&#13;<br> 行車里數：24,000公里&#13;<br> 牌費至：04年9月</fontstyle></spanclass></p><p><br> &#13;<br> <spanclass><fontstyle>三菱Dion　價錢抵載貨多  &#13;<br> 沒有天窗、皮位，亦不設趟門，設備絕對稱不上豪華，不過卻以實用搭夠。車內中、後排能摺叠收起，令車尾載物空間大大提升，加上車頂行李架，搬屋都幫到手。&#13;<br> &#13;<br> 當年車價：$182,800&#13;<br> 現售：$65,000&#13;<br> 製造及首次登記年份：2000年&#13;<br> 行車里數：34,000公里&#13;<br> 牌費至：已到期</fontstyle></spanclass></p></body></html>