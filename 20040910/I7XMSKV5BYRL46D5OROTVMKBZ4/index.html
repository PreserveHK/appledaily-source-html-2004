<html><header><meta charset="utf-8"><title>為博出位甘冒天下之大不韙<br>小春踩田亮攞銅牌來港做騷</title></header><body><h1>為博出位甘冒天下之大不韙<br>小春踩田亮攞銅牌來港做騷</h1><p>中國奧運金牌選手訪港受盡讚美，成為港人心目中的英雄，但一向語出驚人的陳小春卻倒行逆施，公開抨擊跳水金牌選手田亮比賽時不夠集中，只奪得銅牌，來港似做騷多過運動員。其實田亮高台跳水雖僅得銅牌，但在雙人十米高台跳水項目卻奪得金牌。</p><p>五十位中國奧運金牌運動員訪港三日，深受香港市民歡迎，所到之處均擠得水洩不通，其中最受歡迎的當數田亮、郭晶晶及劉翔等人。陳小春前晚在電視城雖亦大讚郭晶晶，但卻勁踩田亮，揶揄他來港似做騷多於表現其運動員身份，又批評田亮在奧運比賽時不集中才會屈居季軍僅得銅牌，似乎把田亮當成情敵般針對。<br> &#13;<br> <spanclass>語帶不屑 &#13;<br> <spanclass>「成個superstar咁」 &#13;<br> 陳小春、郭富城、烏克蘭女子組合NuVirgos及蔡卓妍等，前晚齊往無綫將軍澳電視廣播城錄影《勁歌金曲》。一向語不驚人誓不休的小春，前晚針對的目標人物竟是受盡港人讚賞與愛戴的靚仔奧運選手田亮，他表示自己十分留意郭晶晶，問到對方是否其心目中的理想女人？小春說：「冇話心唔心目中，總之就索。」&#13;<br> 記者再問小春可覺得郭晶晶與緋聞男友田亮合襯時，小春聞言即流露一臉鄙視說：「唔覺襯。」他又不屑地說：「田亮成個superstar咁，攞個銅牌返嚟都咁勁。」&#13;<br> 其後小春又補充說：「係唔同嘅，佢（指田亮）跳得好嘛，不過唔明點解佢攞銅牌囉，佢𠵱家似做騷多過做運動員呀，可能佢比賽時候唔集中。」&#13;<br> 有傳英皇欲與田亮簽約，小春前晚說：「好呀，簽啦，咁靚仔。」至於有指郭晶晶貌似陳慧琳，小春說：「唔似，總之佢好索，我見佢比賽好淡定，好集中比賽，所以得金牌。」&#13;<br> 雖然狂踩田亮，不過小春卻大讚劉翔身材似籃球運動員，他說：「佢好威，跨欄都贏，以前白人同黑人先得㗎嘛，勁呀！」</spanclass></spanclass></p><p>另一方面，一向性感示人的烏克蘭女子組合NuVirgos前晚以一身密實衣着現身，原來因電視尺度問題，無綫要求她們事先電郵服裝樣式給監製過目才能出場，但當她們表演後發現為郭富城伴舞的女dancer均衣着性感，三人即返回後台換上性感衣服，回復本性。<br> &#13;<br> <spanclass>城城受落 &#13;<br> <spanclass>三洋妞扯腰帶 &#13;<br> 而NuVirgos步出後台時剛巧遇上城城，眾女竟突然歡呼尖叫起來，獲三人邀請合照的城城雖趕着離開，但仍停步與她們握手及拍照。&#13;<br> 而NuVirgos拍照時更請城城食波餅，又拉扯他的腰帶，極盡挑逗之能事，一班新秀候選歌手也爭着與城城合照，城城則一臉受落的樣子，場面有趣。&#13;<br> 此外，《勁歌》監製陳競游透露由十月三日開始，《勁歌》將改於逢周日晚上七時半播出，現時《勁歌》平均收視十八點，陳競游表示希望改於周日播出後，能吸引更多家庭觀眾。&#13;<br> 採訪：卓美娟　攝影：陳慧安</spanclass></spanclass></p></body></html>