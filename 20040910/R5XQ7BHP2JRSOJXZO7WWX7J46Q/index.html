<html><header><meta charset="utf-8"><title>密密拍廣告賺妹妹仔錢<br>唐寧安頓四狗村屋逐層買</title></header><body><h1>密密拍廣告賺妹妹仔錢<br>唐寧安頓四狗村屋逐層買</h1><p>唐寧近日頂替戴夢夢擔任少女品牌秋冬服裝的代言人，最近頻接廣告，她希望儲起賺得的酬勞，明年買一層村屋安頓四隻愛犬和家人，夠錢才買一幢。</p><p>唐寧頻接廣告，除擔任面膜美容大使和為內地健康飲品拍廣告，最近她接替戴夢夢，擔任「Sanrio」少女系列秋冬服裝代言人，全因她樣子可愛，又帶點型格，成功脫穎而出。日前她在觀塘拍攝平面廣告，當日廣告商安排了超過二十多套服飾供她拍攝。&#13;<br> <br> <spanclass>搵快錢最開心 &#13;<br> 由於拍攝時間急趕，唐寧非常忙碌地轉妝和換衫，短短時間內賺取超過五位數字的酬勞，難怪伊人笑逐顏開。問她打算如何使用酬勞？她笑說：「我希望可以買樓囉，因為我有四隻狗，同埋我住開村屋，所以都希望出年可以買一層同屋企人同埋啲狗住，一幢未夠錢買，一層一層買住先啦！」&#13;<br> <br> <spanclass>指甲畫圖襯衫 &#13;<br> 唐寧又表示今次拍廣告除了酬勞可觀外，廣告商更贊助她服裝，難怪唐寧賣花讚花香說：「啲衫好啱我出function或者開工着，我本身又好鍾意啲公仔好似大口仔等，佢哋啲衫好得意，我覺得好啱我。」&#13;<br> 此外，拍攝廣告當日唐寧特別在指甲上畫圖案襯衫，配合色彩繽紛的可愛秋冬少女服。&#13;<br> 採訪：馮美茵&#13;<br> 攝影：何國豪</spanclass></spanclass></p></body></html>