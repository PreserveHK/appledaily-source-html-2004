<html><header><meta charset="utf-8"><title>爆機狂迷：<br>薛高再度力撐《WinningEleven8》<br>球員球真名登場</title></header><body><h1>爆機狂迷：<br>薛高再度力撐《WinningEleven8》<br>球員球真名登場</h1><p>《WinningEleven》相信係有史以來最受歡迎嘅足球遊戲，耐玩性亦夠高，上集即使推出近一年，仍然係唔少機迷經常玩嘅遊戲之一，而且更有人不斷創出新招新戰術，襟玩度非其他遊戲可比。最新一輯嘅《WinningEleven8》將於明日正式發售，今次遊戲內所有球員均會以真實名稱登場，作為球迷兼機迷，更必定玩得更投入過癮。&#13;<br>&#13;<br>記者：許福合</p><p>巴西球星薛高喺日本球壇地位，絕對係高人一等，曾任J.League球隊及日本國家隊領隊，在日本相當受歡迎，難怪再次搵嚟薛高擔任《WE8》封面人物兼代言人，各位見到薛高封面嘅《WE8》，千祈咪同《WE7》搞錯！&#13;<br> &#13;<br> <spanclass><fontstyle>球員以實名登場  &#13;<br> 要提議改善《WE7》，筆者會第一時間提出球員名稱轉用真名，舊作將名稱改少少嘅做法，實在玩得唔夠盡興。《WE8》內所有球員均會以真實名稱登場，對球迷來講可謂一大喜訊，雖然遊戲內外國人名稱亦會以日文顯示，不過比賽時球衣背面會寫上球員嘅英文名稱，可以跟住改番晒，認人再無難度！不過比較可惜嘅係真名只適用於球員身上，《WE8》內只有部份球隊會以實名出現，當中包括荷蘭、西班牙及意大利聯賽，至於香港人最愛嘅英超聯就仍以假名代替。&#13;<br> 除咗球員名夠「真」外，連樣貌像真度亦得到提升，基本上已可供各位認出各個球星，而遊戲設定內無論樣貌髮型都大幅增加，加上膚色等配搭，球員外貌可有非常多變化，亦更為逼真。</fontstyle></spanclass></p><p><br> &#13;<br> <spanclass><fontstyle>操控技巧多變化  &#13;<br> 今集重點放於遊戲內細微之處作改良，以往單打獨鬥式嘅「足球天才」有機會再現球場，因為盤球能更容易推進，足球會跟隨球員位置而轉動方向，雖然有時會覺得足球太離身，但只要把握機會可使出唔使過人招數，如推左走右、假身等，部份名牌球星會有其獨特盤球動作，除咗令球星更有風格外，玩家只要配合得好亦會意想不到效果。&#13;<br> 《WE7》經常出現電腦傳球屈機情況，到埋門想送出必殺傳球，卻反而變成回傳替對手解圍。今集傳球將有所改動，會依據玩家按掣時間反映傳球力度，長傳時加埋方向鍵就更能控制傳球落點，練熟後長短傳都可做到隨心所慾，喜歡組織攻門玩家一定玩得更爽。另外罰球亦有新玩法，分為間接同直接自由球，玩家亦可按「Select」選擇找隊友配合，將罰球變成兩腳波，讓旁邊或後上隊友射門，以避過對方人牆，提高入球機會。</fontstyle></spanclass></p><p><br> &#13;<br> <spanclass><fontstyle>機迷率先試玩  &#13;<br> 今次《WE8》推出可謂機迷大事，筆者就專登搵嚟3名對《WE》系列相當熟悉專家，率先試玩新作，睇吓佢哋對《WE8》嘅新改動有咩評價。</fontstyle></spanclass></p><p><br> &#13;<br> 遊戲類型：運動&#13;<br> 對應機種：PS2&#13;<br> 遊玩人數：1至8人&#13;<br> 行貨售價：$428&#13;<br> 推出日期：8月5日&#13;<br> 開發商：KONAMI　(c)2004KONAMI&amp;KonamiComputerEntertainmentTokyo&#13;<br> 代理：香港龍勇有限公司（22468113）</p></body></html>