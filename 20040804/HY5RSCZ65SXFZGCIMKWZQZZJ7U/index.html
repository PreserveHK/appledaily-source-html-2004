<html><header><meta charset="utf-8"><title>富士發威1,200萬像素S3Pro十月見街</title></header><body><h1>富士發威1,200萬像素S3Pro十月見街</h1><p>踏入暑假，富士已急不及待一口氣推出6、7款入門級DC，搶攻最大消費市場，就連香港代理都緊貼日本派貨時間，搶先推出行貨，擺到明搵真銀。其實富士並未遺忘一眾發燒級用家，講咗兩年嘅高階DCS3Pro，終於有新料發放。&#13;<br>機身跟S2Pro一樣，以單鏡菲林機嘅F80作設計藍本，最重點改良係加入1,200萬有效像素SuperCCDSRII，SR技術原理為分開光、暗區域嚟感光（各600萬像素），太光或太暗訊號將分開「S」同「R」CCD嚟擷取，遇着大白天攝影，藍天白雲得以保留之餘，被拍人物亦可保持明亮，唔會變咗「黑面神」。而第二代SR更可有效減低暗位噪訊，令到相片光源更均勻。其他改良地方，主要係屏幕由1.8"提升到2"機身亦加入直度快門掣，想輕鬆啲影直度相，都毋須另購直度手柄咁麻煩。&#13;<br>S3Pro暫定今年十月頭推出，預計售價為26萬日圓（約港幣$18,500），以1,200萬有效像素及高階專業機嚟講，的確幾吸引。&#13;<br>&#13;<br>記者：徐影龍&#13;<br>&#13;<br>相關網址：<ahref>www.fujifilm.co.jp/news_r/nrj1242.html</ahref></p></body></html>