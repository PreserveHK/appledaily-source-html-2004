<html><header><meta charset="utf-8"><title>增值空間：<br>美容界增值新勢力古法線面</title></header><body><h1>增值空間：<br>美容界增值新勢力古法線面</h1><p>古老不等於Out，好似脫毛技術，雖然𠵱家有蜜蠟、漂毛劑，甚至功能多多的脫毛機，但要將體毛連根拔起，最傳統的古法線面反而最實際。事關佢唔會加速體毛生長，細範圍至眼眉、汗毛，都一樣脫得不留痕迹，比起要成幾千蚊的激光脫毛，百多元的古法線面，就更受女士歡迎。難怪近年各大美容中心都增開古法線面服務，對懂得有關技巧的美容師需求日增，不少美容師亦覷準時機報讀。原來古老真係會變時興！&#13;<br>&#13;<br>記者：吳嘉怡　攝影：周旭文&#13;<br>模特兒：Zoe（Space2）&#13;<br>&#13;<br>&#13;<br>&#13;<br>&#13;<br>&#13;<br>&#13;<br>&#13;<br><spanclass><fontstyle>古法線面睇真啲</fontstyle></spanclass></p><p><br> &#13;<br> <b> 注意事項：</b> &#13;<br> （1）用一般的爽身粉也可以代替海棠粉。&#13;<br> （2）皮膚敏感人士不宜進行古法線面。</p><p>增值進修五花八門，而美容課程始終是最受歡迎的項目之一。不論你是現職美容師抑或有志在這行發展，都要知道不能一味只學新的美容科技，反而懂得線面這類傳統手藝，會在行頭更為吃香。一來古法脫毛不易引致毛囊炎或助長毛髮生長，再則基本技巧並不難學，重點是掌握口與手的配合，一般課程只三數小時就學成，正好迎合炎夏脫毛風氣。</p><p><spanclass><fontstyle>美容新趨勢15分鐘賺$200  &#13;<br> 樊德禮美容學院導師Saroj指出：「近年注重儀容及形象的人愈來愈多，好多人都想皮膚白皙，希望脫走身體上不雅觀嘅毛毛，而無痛、減低毛髮生長速度同令皮膚白滑嘅古法線面，絕對會成為美容項目中一個主要新趨勢。」另一名導師Suki亦補充說：「連一啲髮型屋都提供呢項服務，令唔少從事美容行業嘅人士都紛紛報讀。事實上，約9成學生都係從事美容業。」一般古法線面，以做面計算，收費約$200，至於做眼眉，則約收$100，需時約15分鐘，又毋須購買甚麼儀器，都算好賺。</fontstyle></spanclass></p><p><br> &#13;<br> <spanclass><fontstyle>美容日趨多元化唔讀好蝕底  &#13;<br> 從事美容行業達十年之久的Stella，也是深明此道而進修線面課程。「同客人傾偈時，發覺十居其九都或多或少有體毛煩惱，尤其面毛又無得遮掩，所以就學古法線面，貪佢比起其他脫毛療程成本更低，副作用少兼可以滿足客人需求。」&#13;<br> 課堂上印象最深的，是除學線面理論及技巧等基本知識外，有好多實習機會。單是學員互相替對方脫手毛，場面都幾有趣！況且Stella在行內已打滾多年，眼見美容業務日趨多元化，有Spa、Massage、水晶甲、香薰等，與以前美容院只提供單一的Facial服務截然不同！故她蠻有信心，表示古法線面必將成為最熱門的美容項目之一。</fontstyle></spanclass></p><p><spanclass><fontstyle>服務自己一舉兩得  &#13;<br> 同為美容師的Connie，兒時已覺得古法線面簡單而有成效：「以前見到婆婆用條好幼嘅線，幫化咗白色妝容嘅鄰居同媽咪，用手一下一下咁喺佢哋塊面上郁來郁去，唔使10分鐘，媽咪當堂眉清目秀！」有辦你睇，故Connie從不覺得線面老套：「所謂古老當時興，加上古法線面比起一般脫毛方法更簡單乾淨、價錢又便宜，自然有巿場需求。」&#13;<br> 剛完成古法線面課程的她，最欣賞課程中教授不同部位的線面技巧，如唇、眉毛、面毛、手部、腳部以至背部等。工作需求以外，Connie閒時也為自己線眉毛、面毛及腳毛，笑言慳回不少扮靚費呢！</fontstyle></spanclass></p><p><spanclass><fontstyle>課程選擇  &#13;<br> <b> 古法線面技巧證書課程</b> &#13;<br> 主辦：樊德禮美容學院&#13;<br> 內容：教授古法線面的理論，同時提供實習機會，讓學員可互相切磋技術，交流經驗。&#13;<br> 開課日期：11月18日&#13;<br> 費用：$880（2堂共6小時）&#13;<br> 查詢：25222526&#13;<br> &#13;<br> <b> 古法線面證書課程</b> &#13;<br> 主辦：國際優質美容學院&#13;<br> 內容：介紹古法線面的歷史、線面好處、工具及使用方法、拉線手法、注意事項等。&#13;<br> 開課日期：8月6日及8月30日&#13;<br> 費用：$290（1堂1.5小時，送古法線面工具）&#13;<br> 查詢：21748708</fontstyle></spanclass></p></body></html>