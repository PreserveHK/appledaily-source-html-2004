<html><header><meta charset="utf-8"><title>孝子喪母獲善長關懷</title></header><body><h1>孝子喪母獲善長關懷</h1><p>「我幫阿媽喺歌連臣角火葬場買咗個位，請人簡單打咗堂齋，全部使咗差不多6,000蚊，多得蘋果基金早排撥錢幫我。」強叔說。&#13;<br> 55歲的強叔，多年來與90歲母親黎勝相依為命，母子感情甚篤，為了照顧體弱多病的母親，強叔近年辭去酒樓侍應工作，母子依靠綜援金維持生計。&#13;<br> 今年5月，患痛風症的強母不適入院，數天後病情惡化，未幾逝世。痛失慈母的強叔，坦言雖事隔已三個月，他仍然情緒低落。&#13;<br> <br> <spanclass>「最想搵番份工」 &#13;<br> 「冇咗阿媽喺身邊，真係好唔習慣。𠵱家我最想搵番份工，有寄託，唔使成日坐喺屋企發呆。」阿強歎道，他曾多次到勞工處搵工，亦曾直接致電僱主，惟一直未能獲聘。&#13;<br> 蘋果日報慈善基金月前從「殮葬專戶」撥款6,000元，助強叔為亡母購置骨灰位，近日另將讀者捐款合共1,030元，已轉交他簽收。「好多謝大家咁有心，啲錢我會留起有急需時用。」強叔說。&#13;<br> 捐款編號：C1394<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>