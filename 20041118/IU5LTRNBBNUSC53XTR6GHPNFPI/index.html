<html><header><meta charset="utf-8"><title>英國潮網Oki-ni登陸香港</title></header><body><h1>英國潮網Oki-ni登陸香港</h1><p>潮流購物網站多不勝數，但尚未有一個網站能與英國的Oki-ni相比。它當紅的主因，並非能夠與各地品牌Crossover出產品，厲害之處是其網上購物概念。一般網上購物，上網透過電腦睇相買貨，隔山買牛，往往令一眾潮人入錯貨，但Oki-ni就另立店舖供大家親身驗貨，睇啱試啱先上網買，夠晒噱頭，亦可避免令大家入錯貨。可能你會話Oki-ni喺英國先有舖，香港潮人咪又係隔山買牛？世事無絕對，近日Oki-ni於香港D-Mop設立分部，各位潮人，請第一時間飛落去試餐飽！&#13;<br>&#13;<br>記者：李崗華　攝影：楊錦文</p><p><spanclass><fontstyle>首選Oki-ni×adidas！  &#13;<br> 要講Oki-ni，最近佳作就一定非與adidas合作的BostonSuper莫屬，難得Oki-ni無大細超，香港一樣有得試，重有三種顏色過你揀，真係唔買都要試吓。</fontstyle></spanclass></p><p><br> &#13;<br> <spanclass><fontstyle>DetailsCheck！  </fontstyle></spanclass></p><p><br> &#13;<br> <spanclass><fontstyle>同鄉合作！&#13;<br> PaulSmith×Oki-ni  &#13;<br> 雖然PaulSmith並非潮牌，搞Crossover亦唔算多，但PaulSmith的而且確係英國時裝界重要品牌，今勻Oki-ni依然能找到保羅合作，可見Oki-ni於英國的地位。</fontstyle></spanclass></p><p><br> &#13;<br> <spanclass><fontstyle>Oki-ni×日本牛王Evisu  &#13;<br> Evisu可以說是全歐美最當紅的日本牛仔褲品牌，Oki-ni當然免不了與Evisu搞搞Crossover，雖然今次到港的產品無牛仔褲，但其他產品依然有水準，當中以一系列羊皮袋最為筆者欣賞，除皮革柔軟外更有雕皮花紋，最緊要係價錢合理，質素絕對可與各名牌手袋媲美。</fontstyle></spanclass></p><p><spanclass><fontstyle>久未露面&#13;<br> Beauty:Beast×Oki-ni  &#13;<br> 日本品牌Beauty:Beast曾經於香港受到不少少女歡迎，但近年聲勢大跌，但原來Beauty:Beast於英國頗為受歡迎，Oki-ni的合作單位當然有預她的份兒。Beauty:Beast以這樣的姿態再次踏足香港，唔知會唔會重登香港潮界？</fontstyle></spanclass></p><p><spanclass><fontstyle>英國新進品牌&#13;<br> Cockfighter×Oki-ni  &#13;<br> 似乎Oki-ni對於選擇合作對象都係以外國品牌居多，並非太熱衷與英國本土品牌合作，除PaulSmith外，就只有Cockfighter這個新進英國品牌，可能對於香港人來說Cockfighter比較陌生，但於英國卻經已廣為人知。</fontstyle></spanclass></p><p><spanclass><fontstyle>香港點買Oki-ni產品？  &#13;<br> 雖然香港D-Mop有擺放Oki-ni的產品，大部份更有尺碼及多色選擇，但香港與英國一樣，只可試不可即時買，要買都係要上www.Oki-ni.com，雖然對於奉行即食文化的香港人來說的確麻煩，但Oki-ni就係咁「可望而不可即」，加上到港的產品與英國的差不多，除有adidas外，更有Evisu、PaulSmith、等品牌選擇，貨品逢月尾換一次，保證有新貨，所以話麻煩啲都係值得。不過順帶一提，由於所有產品都係要上網購買，所以定價都係用回英鎊，試時記得帶定計數機。（以下價格全以英鎊為單位，未連運費）</fontstyle></spanclass></p><p><br> &#13;<br> <spanclass><fontstyle>其他Oki-ni×adidas正貨！  </fontstyle></spanclass></p><p><br> &#13;<br> <b> 售賣點：</b> &#13;<br> <ahref http:>www.oki-ni.com &#13;<br> D-Mop（22034130）&#13;<br> 銅鑼灣京士頓街8號地舖</ahref></p></body></html>