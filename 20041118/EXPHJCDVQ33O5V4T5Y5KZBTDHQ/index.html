<html><header><meta charset="utf-8"><title>精明消費：<br>新配方洗潔精保濕紓緩錫住雙手</title></header><body><h1>精明消費：<br>新配方洗潔精保濕紓緩錫住雙手</h1><p>每次食完飯，梗無人願意肩負起洗碗呢個厭惡性工作，個個都話怕洗潔精搞到對手又乾又嚡。呢個藉口以前用就得，家陣用就Out喇，事關現今嘅洗潔精都已改用天然配方，性質溫和不傷皮膚，有啲更兼備護手功能，唔想洗碗？要諗過第二個藉口喇！&#13;<br>&#13;<br>記者：黃婉冰　攝影：陳盛臣、陳智良&#13;<br>ImageGirl：Karie（StarAsia）</p><p><spanclass><fontstyle>獨特薰衣草香  &#13;<br> AXE護膚洗潔精，帶有清香薰衣草味，含維他命E配方，可溫和肌膚。有效消除葡萄球菌、大腸桿菌、沙門氏菌等細菌，特別的樽形設計可加強防滑功能，每支900g。&#13;<br> 售價：$13(a)</fontstyle></spanclass></p><p><br> &#13;<br> <spanclass><fontstyle>護膚保濕成份洗完唔乾燥  &#13;<br> 維他命E、天然植物成份、礦物鹽、保濕、紓緩疲勞，講緊HandCream？錯喇，查實係講緊現今坊間至興嘅護手洗潔精，支支都具備以上各種優點，有支鎮守廚房，唔怕每日洗碗洗到對手變煮婦手！</fontstyle></spanclass></p><p><br> &#13;<br> <spanclass><fontstyle>濃縮洗潔精3倍去污力  &#13;<br> 洗潔精潔淨力唔夠強，畀你落晒成支都係無用。濃縮洗潔精就有呢個好處，去油污力比普通洗潔精強3倍，落少少就可以洗晒成盆碗，計落條數襟用得多，至啱精打細算嘅家庭「煮」婦！</fontstyle></spanclass></p><p><br> &#13;<br> <spanclass><fontstyle>傳統大改良成份環保香噴噴  &#13;<br> 今時唔同往日，就算一支無乜特別功效嘅普通洗潔精，都已大大改良。好多已改用天然成份，唔會對環境造成污染，無化學成份唔會刺激皮膚，重有花香、果味等多種香味任你揀，洗碗都洗得醒神啲。</fontstyle></spanclass></p><p><br> &#13;<br> <spanclass><fontstyle>店舖資料  &#13;<br> (a)全線惠康&#13;<br> *惠康售價以收銀機作準&#13;<br> &#13;<br> (b)西田百貨	26941111	&#13;<br> 沙田新城市廣場3期2樓&#13;<br> &#13;<br> (c)崇光百貨	28338338&#13;<br> 銅鑼灣軒尼詩道555號&#13;<br> &#13;<br> (d)DaisoLand	28906033&#13;<br> 銅鑼灣金百利商場地庫&#13;<br> &#13;<br> (e)吉之島百貨	28846888&#13;<br> 鰂魚涌康山道2號康怡廣場南&#13;<br> &#13;<br> (f)吉之島10元廣場	34282138&#13;<br> 銅鑼灣京士頓街9號家居廣場1樓&#13;<br> &#13;<br> (g)city'super	25062888&#13;<br> 銅鑼灣時代廣場B1地庫</fontstyle></spanclass></p></body></html>