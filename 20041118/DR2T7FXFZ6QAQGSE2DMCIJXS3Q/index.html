<html><header><meta charset="utf-8"><title>電腦新產品：FUJITSU冬季五連發<br>S7011點指開機咁簡單</title></header><body><h1>電腦新產品：FUJITSU冬季五連發<br>S7011點指開機咁簡單</h1><p>隨着首道冷鋒襲港，FUJITSU都將今個冬季最新LifeBook系列乘時推出；最有氣勢之處是新機5連發，行政Look、纖巧Feel，再加大大嚿嘅DesktopReplacement都有齊，簡直有如Notebook「花生騷」；當中最搶眼係挾着第二代指紋識別系統的S7011，唔單止一隻手指Logon開機咁簡單，重可Lock埋文件兼鎖埋檔案，幾高級嘅行政人員都唔怕資料曝光啦。&#13;<br>&#13;<br>記者：朱崇德&#13;<br>攝影：蔡鴻雯</p><p>從9月底開始，都好耐冇見過港區有咁大型嘅新產品發布會，無他嘅！各方生產商都係等緊呢個11月中、12月頭嘅聖誕新機「預覽」頭檔；FUJITSU5部新機，分別為高階商務級機種嘅S7011；C2330及C1211D亦是全新開發的DesktopReplacement機種；最後兩部P7010及S2020，則是翻抄舊款的Upgrade系列；5部新機預計喺嚟緊幾個星期陸續推出，不過機價就同大家玩「加密」，全部未定！</p><p><spanclass><fontstyle>S7011薄身指紋機  &#13;<br> LifeBookS7011繼承了FUJITSUS系列的經典Slim機設計，同場中以佢最薄身，厚度僅25.4mm，重1.77kg，以一體化機種計，已算係相當輕巧好揸手。不過焦點所在，當然係全新第二代AuthenTecTruePrint指紋識別系統；基本BIOS鎖、硬碟鎖和防盜鎖插槽等，已屬必備功能，新加指定文件或資料夾進行「指紋鎖」加密，以確保非授權者不能擅自開啟；指紋識別感應區還同時兼具屏幕捲軸功能，只需輕輕上、下一掃，視窗就有捲動效果，Mouse從此可以投閒置散。&#13;<br> 規格方面，使用P-M725（1.6GHz），相比日版FUJITSU機嘅1.1GHz，的確有速度上的優勢。記憶體有256MB，硬碟亦有80GB，加埋支援802.11b/g，一般商務用家應該感到非常實用；筆者最喜歡是14吋SuperFineXGA顯示屏，畫面顯示超幼細逼真，加埋內置DVDCombo，睇DVD、燒CD做資料備份，實用、娛樂共冶一爐。</fontstyle></spanclass></p><p><b> S7011Profile</b> &#13;<br> 處理器：P-M725（1.6GHz）&#13;<br> 記憶體：256MB&#13;<br> 硬碟：80GB&#13;<br> 屏幕：14吋TFT&#13;<br> 光碟機：DVDCombo</p><p><spanclass><fontstyle>C2330高效能桌面機  &#13;<br> C2330屬LifeBook系列中檔機種，處理器一樣使用了P-M725（1.6GHz），以及256MB記憶體及80GB硬碟，不過由於是DesktopReplacement機種，所以機身做得稍大（329×285.5×45.2mm、3.5kg），而屏幕就用上更大一級的15吋SuperFineXGA，影像享受就更高一個層次；不過論最過人之處，都可算係對應碟種及記憶卡特多，首先是機身內置有一個DVDSuperMulti，對應DVD-RAM、DVD±RW、CD±RW等不同碟種，內置磁碟機更是新Notebook中「罕見」設計；至於記憶體插槽，還包括有PCMCIATypeI/II/III、SD、MSPro等，一機玩盡多媒體，可以算是完全不假外求；就現場測試，由於屬DesktopReplacement機，電池續航能力較差，只有約2小時，不過機身內置WLAN802.11b/g，要安坐家中玩無線上網，都算夠潮又方便。&#13;<br> &#13;<br> <b> C2330Profile</b> &#13;<br> 處理器：PentiumM725（1.6GHz）&#13;<br> 記憶體：256MB&#13;<br> 硬碟：80GB&#13;<br> 屏幕：15吋TFT&#13;<br> 碟機：DVDSuperMulti</fontstyle></spanclass></p><p><spanclass><fontstyle>C1211D廉價入門一體機  &#13;<br> 對於入門級玩家，C1211D可算是目標鎖定的廉價DesktopReplacement機種，暫時已知貼近萬元價位，是新發布5機中較「平」易近人機種。處理器一樣使用了PentiumM725（1.6GHz），不過就使用了較廉價的852GMChipset，15"SuperFineXGA顯示屏、256MB記憶體、40GB、對應802.11a/b/g，再加一個DVD＋CD-RWComboDrive，比同門師兄C2330都可謂毫不遜色，不過機身都係略大（333×285×35.2mm），加埋3.24kg嘅重量，電池使用時間同為2小時，都係靜靜放喺屋企用比較實際。&#13;<br> &#13;<br> <b> C1211DProfile</b> &#13;<br> 處理器：P-M725（1.6GHz）&#13;<br> 記憶體：256MB&#13;<br> 硬碟：40GB&#13;<br> 顯示屏：15吋TFT&#13;<br> 碟機：DVDCombo</fontstyle></spanclass></p><p><spanclass><fontstyle>P7010指紋識別細機  &#13;<br> P7010屬舊瓶新酒機種，1.5kg嘅超輕重量，再加現時大熱的B5尺寸機身，都係人見人愛嘅主因！處理器使用了P-M733（1.10GHz），對應PRO/Wireless2200無線LAN，雖然顯示屏被機身所限降級為10.6吋的SuperFineSXGA，不過顯示能力一樣有1,280×768Pixels，畫面表現都係超精細，而且佢亦係唯一一部同S7011看齊，內置有第二代AuthenTecTruePrintTM指紋識別系統的Notebook，商務及專業用家，相信都會非常鍾愛佢嘅加密式保安系統。&#13;<br> &#13;<br> <b> P7010Profile</b> &#13;<br> 處理器：P-M733（1.1GHz）&#13;<br> 記憶體：512/256MB&#13;<br> 硬碟：80GB/60GB&#13;<br> 屏幕：10.6吋TFT闊屏&#13;<br> 碟機：DVDCombo</fontstyle></spanclass></p><p><spanclass><fontstyle>S2020抵玩AMD級別  &#13;<br> S2020屬第2部近萬元的入門級機種，跟其他機種最不同之處，是唯一使用了MobileAMDAthlonXP-M2200+（低電壓）處理器，一顆6-Cell電已經玩到2.7小時。其他硬件規格包括13.3"XGA屏幕、256MB記憶體、40GB硬碟、DVDCombo、無線LAN等，以價論貨都算係抵玩級別。&#13;<br> &#13;<br> <b> S2020Profile</b> &#13;<br> 處理器：AthlonXP-M2200+&#13;<br> 記憶體：256MB&#13;<br> 硬碟：40GB&#13;<br> 顯示屏：13.3吋TFT&#13;<br> 碟機：DVDCombo</fontstyle></spanclass></p><p><b> 富士通</b> &#13;<br> 銷售熱線：31012898</p></body></html>