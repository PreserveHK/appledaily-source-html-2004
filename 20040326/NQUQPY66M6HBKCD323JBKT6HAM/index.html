<html><header><meta charset="utf-8"><title>　　鄭家富「出賣」李柱銘 - 李八方</title></header><body><h1>　　鄭家富「出賣」李柱銘 - 李八方</h1><p>為應付九月立法會選舉，民主黨早前定下目標想籌款百三萬，鄭家富都算巴閉，搞咗十幾次籌款活動，已經籌到三十萬，噚晚做埋最後一次。&#13;<br> 阿富話，籌得咁成功嘅秘訣全靠李柱銘。原本馬丁去美國，搞到滿城風雨，民主黨中人都擔心支持度受影響，點知阿富喺街賣嗰個馬丁鎖匙扣，意外地大受歡迎。&#13;<br> 另一位民主黨成員單仲偕話，其實係安民打救，因為馬丁訪美，原本真係有不少人不滿，不過到咗安民大鬧馬丁先父嘅言論出街後，輿論又轉向，好多人對安民言論反感，轉為同情民主黨。咁樣講，安民嘅言論咪同打中陳水扁嘅子彈一樣，有扭轉乾坤嘅功效？&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>