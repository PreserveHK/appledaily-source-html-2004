<html><header><meta charset="utf-8"><title>胡杏兒代言GC800瘦身升級</title></header><body><h1>胡杏兒代言GC800瘦身升級</h1><p>進軍香港只係短日子嘅GEO，一登場就搵嚟「Zoe」胡杏兒擔任其代言人，論親切感已經贏成條街，首炮G1反應亦相當之好，而GEO亦火速繼續運來第二炮GC800，瘦身之餘規格更繼續26萬色彩芒，正！&#13;<br>記者：劉耀祥&#13;<br>攝影：陳偉強&#13;<br>Artist：胡杏兒&#13;<br>查詢：23677113（MobileConcept）</p><p>GEO前作G1登陸香港只係短短兩個月嘅事，估唔到咁快又有新機登埸，上次GEO搵嚟胡杏兒做代言人，搭地鐵行先達就「總有一個喺左近」，今次GEO亦繼續起用胡杏兒擔任代言人，相信大家遲啲又會周街見到胡杏兒拎住部GC800。&#13;<br> &#13;<br> </p><p><spanclass><fontstyle>6萬5色外芒玩自拍  &#13;<br> GEOGC800畀人第一眼的感覺，與Toplux的AG280極為相似，但係將兩部機拍埋睇，GC800多咗個6萬5色外芒，最開心就係機身體積亦只係一樣大小，相比於前作G1的4,096色外彩芒更進一步。而且用得6萬5彩芒，只要按實機側音量掣，就可以用外芒玩自拍，機都唔使打開，不過外芒光亮度就稍嫌不足，若果喺室內玩自拍就建議用番26萬色彩芒穩陣啲。外芒重可以玩埋來電大頭相，玩意搭夠。</fontstyle></spanclass></p><p><b> PROFILE</b> &#13;<br> 制式：GSM900/1800雙頻&#13;<br> 顯示器：（外）6萬5色	（96×96像素）&#13;<br> （內）26萬色	（176×220像素）&#13;<br> 鏡頭：33萬像素&#13;<br> 功能：GPRS、40和弦、WAP、短片、來電大頭相&#13;<br> 備用時間：430分鐘&#13;<br> 通話時間：102分鐘&#13;<br> 體積：84×43.6×22mm&#13;<br> 重量：87g&#13;<br> $3,380</p><p><spanclass><fontstyle>33萬像素鏡頭反應快  &#13;<br> GC800配備33萬像素鏡頭，內置11個相框自由配搭之外，重有冷光、暖光及反白效果，最多重有9連拍，影相玩意都幾足夠。試機時GC800反應唔錯，預覽畫面頗流暢，合格！若果影相唔夠玩，GC800亦有15秒拍片功能，而26萬色彩芒夠光亦夠爽，不過最正都係其40和弦，論聲量計認真係大聲公。</fontstyle></spanclass></p></body></html>