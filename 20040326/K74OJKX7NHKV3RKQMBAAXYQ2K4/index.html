<html><header><meta charset="utf-8"><title>拉鋸數日齊齊做台「戲」<br>Sammi與助手傾掂數好聚好散</title></header><body><h1>拉鋸數日齊齊做台「戲」<br>Sammi與助手傾掂數好聚好散</h1><p>鄭秀文（Sammi）怒炒追隨八年的助手阿爽兼拒絕賠償一事日前曝光後，Sammi經理人郭啓華不斷跟阿爽談判，如無意外，阿爽將會繼續上班一個月，做一場「好戲」，以表明二人是好來好去。</p><p>鄭秀文和其助手阿爽的瓜葛，今日該有個了結，Sammi的經理人郭啓華近日正和阿爽在談判拉鋸之中。其實當一個藝人已經不再信任身邊的助手，而助手又對老闆心灰意冷的話，這樣的賓主關係還是結束好了。<br> &#13;<br> <spanclass>經理人斡旋 &#13;<br> 據本報收到的消息，郭啓華希望即使阿爽離開Sammi，亦可以好來好去，在今日復工，好向公眾有個交代，做一場圓滿的「戲」。據知阿爽將會返多一個月工，當作是一個月通知，至於賠償問題，雙方仍在商討中，細節還未落實，但當然會照足勞工法例。若談判成功，對雙方都有好處，Sammi可以擺脫不講人情的形象，而阿爽又可以獲得合理賠償。<br> &#13;<br> <spanclass>打枱波過癮 &#13;<br> 本報前日報道Sammi炒助手而不予任何賠償後，Sammi一直未有對此事回應。日前Sammi在西貢濠涌，替SK-II的重點去斑水凝面膜拍新一輯廣告，Sammi首次拍廣告打桌球，覺得很好玩，她表示：「其實我對打枱波都幾陌生，喺電視睇得多，自己就第一次打，所以拍攝初時打唔到，但過程都幾好玩。」早前又有傳Sammi的MaxFactor代言人地位不保，對此Sammi表示：「近來咁多是是非非，如果可以好似用咗面膜咁，將面上嘅斑斑整走晒，將所有無謂傳聞一掃而空就好。」</spanclass></spanclass></p></body></html>