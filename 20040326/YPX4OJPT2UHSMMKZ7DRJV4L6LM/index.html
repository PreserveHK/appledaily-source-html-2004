<html><header><meta charset="utf-8"><title>　　胡慧中意難平 - 李八方</title></header><body><h1>　　胡慧中意難平 - 李八方</h1><p>民政事務局局長何志平太太胡慧中，噚日去尖沙嘴出席一個活動時，對於娘家台灣總統大選嘅風波，一副意難平嘅模樣，佢話：「我唔識政治，淨係以一個小市民嘅身份去抒發心聲啫，如果我老公唔係做官，我重多嘢講呀，個選舉結果真係令人氣憤，我係投二號（連宋）嘅，個選舉結果好唔公正同公平，應該開箱驗票，我都考慮緊返台北靜坐抗議，我重日日打電話畀我台北啲朋友，叫佢哋要堅持落去，我哋呢班選民唔係輸唔起，係唔忿氣被欺騙，總之我哋係要知道真相。」&#13;<br> 嘩，咁激，今年7.1大遊行，胡慧中好一樣捧場咯喎。&#13;<br> （圖）胡慧中話如果佢先生唔係做官嘅，會重多嘢講喎。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>