<html><header><meta charset="utf-8"><title>列十大電視藝人之首　眾花旦擺明唔順超<br>張可頤遭杯葛：咬耳仔唔尊重</title></header><body><h1>列十大電視藝人之首　眾花旦擺明唔順超<br>張可頤遭杯葛：咬耳仔唔尊重</h1><p>由《壹週刊》主辦的「壹電視大獎2004」頒獎禮昨日舉行，現場所見，再次獲獎的張可頤明顯受到冷落，而佘詩曼、郭羨妮和郭可盈三人則全程密密斟，但張可頤一於少理，還暗寸三人道：「我覺得咬耳仔唔尊重。」</p><p>張可頤繼去年在無綫台慶奪得「我最喜愛的女主角」獎後，昨日再下一城，成為第十四屆「壹電視大獎2004」頒獎典禮「十大電視藝人」之首。昨日張可頤以一身ChristianDior打扮，出席在紅磡舉行的頒獎禮，與同時獲選「十大藝人」的林文龍及郭可盈夫婦狹路相逢。&#13;<br> 張可頤早前在無綫台慶勇奪「我最喜愛的女主角」大獎，一償多年心願，竟一時忘形指郭可盈輸在未有代表作，而林文龍則護妻心切，指張可頤贏獎輸品，實行兩夫婦聯手反擊張可頤。<br> &#13;<br> <spanclass>佘詩曼 &#13;<br> <spanclass>拍手掌現不耐煩神情 &#13;<br> 昨日在頒獎禮酒會上，榮獲「十大藝人」之首的張可頤雖然狀甚風騷地滿場飛，但在頒獎禮的過程中，她卻一直備受眾花旦冷落，除一向與她傳不和的林文龍夫婦外，與張可頤因合作劇集《金枝慾孽》而鬧不和的佘詩曼，雖然就坐在張可頤身旁，卻只顧與郭羨妮密密斟咬耳仔，而郭可盈亦不時加入聊天行列，三個人有傾有講，非常老友。張可頤全程無人理睬，當她上台領獎時，台下眾花旦雖有拍手掌，但佘詩曼卻狀甚不耐煩。&#13;<br> 事後問張可頤可有覺得受冷落？她說：「我聽緊台上人哋講嘢，如果喺隔籬咬耳仔我覺得唔係幾好，好似唔係幾尊重。如果講嘢我驚會影響其他觀眾，呢個係我諗法。」&#13;<br> 問到佘詩曼為何沒與身旁的張可頤聊天時，她說：「今日頒獎禮，大家好開心，其他嘢唔講。」再問她是否與張可頤有心病？佘詩曼即表示有急事隨即離場。</spanclass></spanclass></p><p><spanclass>郭可盈 &#13;<br> <spanclass>忽然老友搭膊頭合照 &#13;<br> 但頒獎禮後眾藝人拍攝大合照時，面對鏡頭郭可盈卻一改冷淡態度，除站到張可頤身旁外，更有傾有講，又互搭膊頭，非常老友。&#13;<br> 郭可盈事後表示與張可頤無仇無怨，問到她與張可頤能否再做朋友？郭可盈說：「不嬲都冇當佢係敵人，嗰件事之後都冇正式見過，大家都冇傾過，都係一場遊戲，大家都知大家唔係咁樣嘅人。」提到林文龍曾指張可頤「贏獎輸品」一事，郭可盈說：「大家冇真正講過呢件事，文龍當時只係做回應，唔係攻擊。」<br> &#13;<br> <spanclass>張可頤 &#13;<br> <spanclass>勸同事耕耘始有收穫 &#13;<br> 郭可盈又表示婚後做人處事的態度都有所改變，她說：「以前我好執着，我覺得我攞獎係應該，不過婚後開始識得回顧，原來我擁有好多，好幸運，我要識得珍惜。」&#13;<br> 此外，張可頤昨日領獎時在台上勸勉一眾同事要「一分耕耘，一分收穫」，問她會否擔心再被指為人囂張？張可頤說：「我係真心嘅，因為我覺得冇僥倖，冇幸運，我想話畀大家知係要努力先可以得到。」&#13;<br> 採訪：楊潔雯、馮美茵　攝影：仇志德</spanclass></spanclass></spanclass></spanclass></p></body></html>