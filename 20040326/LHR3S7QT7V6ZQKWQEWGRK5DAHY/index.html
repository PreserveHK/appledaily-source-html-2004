<html><header><meta charset="utf-8"><title>一味窩輪：利豐超賣博反彈揀9919</title></header><body><h1>一味窩輪：利豐超賣博反彈揀9919</h1><p>利豐（494）派成績表，盈利增幅13.2%，芬佬唔收貨，股價跌12.7%，收12.05元，返到去年9月中低位，9RSI得番16.11。&#13;<br> 利豐有超賣迹象，但博Call輪希望反彈賺番啲，又未必制得過。9134係標準Call輪，是日收9.9仙，一日之間大散45%，7月到期，溢價16.1%，槓桿率12.2倍。溢價唔怕高，如果短炒同埋正股能夠彈得似模似樣嘅話。另一隻標準Call輪9919，收23.5仙，亦大跌38%，7月到期，溢價4.6%，槓桿率5.1倍。呢隻實際好多，雖然爆炸力冇咁勁。<br> &#13;<br> <spanclass>9343數據實際 &#13;<br> 中石油（857）盤數低過市場預期少少，市場又係唔收貨，收3.875元，唔見6.1%。芬佬若然再踩多一腳，估計喺3.65至3.70元之間會有支持，呢個位可以諗吓博反彈，到時搵Call輪埋手，正路之選係9405，6月夠鐘，輪價21.9仙，溢價5%，槓桿率17.7倍，呢隻交投勁，易買賣。遠期啲9343，年底到期，輪價78仙，溢價2.2%，槓桿率5倍，比較實際。&#13;<br> 公用股港燈（006）同中煤（003）都有進帳，中電（002）比較失色，唔見20仙。股市若繼續飄忽不定，公用股有機會變為避風股，可以細細注揸啲公用股Call輪，留意中電Call輪9302，年底到期，輪價40仙，負溢價2.9%，槓桿率10.5倍，中電今次派息總共75仙，計埋股息因素，隻輪溢價都係負少少。&#13;<br> 章盛</spanclass></p></body></html>