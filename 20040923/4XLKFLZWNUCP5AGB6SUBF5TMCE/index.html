<html><header><meta charset="utf-8"><title>　　田少唔撐自己友 - 李八方</title></header><body><h1>　　田少唔撐自己友 - 李八方</h1><p>立法會主席嘅提名下星期二就截止，不過今屆立法會變咗惡人谷，搞到連范太都有啲驚，話自己唔會「主動」爭主席做，加上一直想重溫主席夢嘅黃宏發又慘敗，所以到最後都唔知有邊個想爭做主席。<br> &#13;<br> <spanclass>唔想劉健儀做主席 &#13;<br> 原本民主派打算同自由黨合作，推舉自由黨劉健儀做主席，但自由黨「手指拗出唔拗入」，田少寧願支持范太都唔支持黨友，（唔知係中聯辦意旨仰或唔想少一把聲一張票？）所以民主派都未諗定推舉邊個。相信到最後又係由范太冧莊，幫班左派「捱義氣」頂住長毛、潮州怒漢同大班四年。&#13;<br> 今年立法會多新丁，如果議員想做主席，就要搵另一個議員簽名提名，然後再搵多三個議員簽名和議，並於九月二十八日中秋節五點鐘前遞交參選表格，立法會秘書處有專人等你到最後一分鐘。&#13;<br> 選主席當然好民主，如果唔係有人自動當選，立法會將會喺十月四日，安排一場論壇畀競選人講政綱同拉票，然後十月六日正式舉行選舉。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>