<html><header><meta charset="utf-8"><title>　　鄭耀棠：唔配票就會香 - 李八方</title></header><body><h1>　　鄭耀棠：唔配票就會香 - 李八方</h1><p>國慶將至，林林總總嘅酒會陸續舉行，噚晚就有公務員國慶酒會，董伯伯最近冇乜嘢搞，當然有出席。工聯會會長鄭耀棠都有到，講番「魔術票王」陳鑑林搞到嫻姐包尾件事，不過到𠵱家工聯會都唔肯講佢哋配票嘅秘技。棠哥淨係好風騷咁話，9.12如果唔搞配票，陳鑑林就可能輸埋畀陶君行，到時愛國陣營得番一席，咁就真係香菇個「香」啦！&#13;<br> 棠哥話，睇嫻姐嘅民望走勢，佢條隊攞兩席嘅機會唔大，最好嘅方法就係兩條隊配票，工聯會當日兵分兩路，棠哥幫嫻姐、理事長黃國健幫陳鑑林。嫻姐𠵱家人在北京，棠哥前兩日同佢通電話，嫻姐都重有啲唔忿氣咁話。另外，喺無錫祭祖嘅財爺唐唐，已經趕返港參加今日嘅工商界國慶酒會。&#13;<br> （圖）平叔行過身邊，阿董都唔望一眼，唔係唔妥吓話。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>