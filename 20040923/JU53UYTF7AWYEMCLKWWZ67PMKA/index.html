<html><header><meta charset="utf-8"><title>倘07、08冇普選　擬接受政治現實<br>梁家傑支持中途站政改</title></header><body><h1>倘07、08冇普選　擬接受政治現實<br>梁家傑支持中途站政改</h1><p>【本報訊】以爭取○七、○八年普選為參選政綱的《基本法》45條關注組成員、立法會九龍東候任議員梁家傑表示，若中央堅持二○一二年才讓香港普選，只要○七、○八年選舉方案不違背普選目標及加強代表性，如加入區議員為選舉委員會成員推選特首，他會考慮支持這種「中途站」政改方案。　記者：羅偉光</p><p>選舉結束後泛民主派醞釀就政改方案達成共識再向港府提出意見，但各黨派評估政治形勢後調整立場，令能否達成共識出現微妙局面。梁家傑接受本報訪問時指出，經歷兩年7.1大遊行、區議會及立法會選舉，加上支持○七、○八年普選的泛民主派候選人獲六成二選票，形同對普選的全民公決，因此中央應信任並了解港人民主訴求，繼續指香港未成熟實行普選是「貽笑大方嘅政治表述」，「冇人話人大全體會議唔可以推翻人大常委會決定，重有○五、○六年兩年人大會議，有機會改變人大常委會決定，只係有冇政治決心嘅問題。」<br> &#13;<br> <spanclass>不接受再增功能組別 &#13;<br> 不過，梁家傑承認始終要面對政治的現實，不會貿然反對漸進式政改方案，「如果最後擺上枱嘅方案唔違背普選目標，而且喺代表性方面有進步，我會考慮支持。」他舉例稱，若選舉委員會擴大至一千六百人，並包括民選區議員，在增加了代表性的情況下他可以接受，但卻不能同意增加立法會功能議席的數目，「咁做係倒退，唔可以接受。」&#13;<br> 梁家傑形容這是「中途站」式政改方案，「中央指○七、○八年唔可以普選，但唔可以君臨天下赤裸裸咁將決定加諸香港人身上，香港人係講道理嘅，只要中央講明白，話二○一二年可以普選，再提出具體時間表，一步一步去實行，畀香港人睇到隧道另一邊有光明，先可以解決管治問題。」</spanclass></p><p><spanclass>北京對港分鷹派鴿派 &#13;<br> 北京選舉前向民主派釋出善意，選舉過後中聯辦即約見了45條關注組的四名大狀。梁家傑稱中央最大智慧是邀請全體議員上京，直接聽取意見，「中央唔能夠永遠喺北京遙控香港，應該建立恒常溝通機制，向香港開放溝通渠道。」他說過去幾年接觸一些內地官員及學者，感到內地對香港政策有鷹派、鴿派，決策時會互相牽制，因此民主派意見不一定獲接納，「我哋講咁多嘢雖然未必即刻有成果，但至少北京唔會一面倒只聽到一種聲音。」<br> &#13;<br> <spanclass>直選才感受選民期望 &#13;<br> 初次直選，梁家傑稱最深刻是目睹社會貧富懸殊嚴重，「經過直選洗禮嘅人，先會感受到選民嘅期望同責任，唔會輕易行使權力，董生就係因為冇試過直選，先做唔到真正想市民所想，急市民所急。」</spanclass></spanclass></p></body></html>