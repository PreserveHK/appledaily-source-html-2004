<html><header><meta charset="utf-8"><title>基金撥款助傷殘漢搬遷</title></header><body><h1>基金撥款助傷殘漢搬遷</h1><p>「全幢大廈嘅住客都搬得七七八八，我最遲亦要十月搬走，不過我到𠵱家都未籌夠錢交新屋嘅上期、按金。」阿業一臉憂愁地說。&#13;<br> 四十八歲的阿業，一直租住大角嘴唐樓板間房，惟因業主收樓，他需於日內遷出。較早前，阿業在社工協助下，已獲房屋署恩恤編配公屋，但他無力負擔搬遷費，以致入伙日期一拖再拖。<br> &#13;<br> <spanclass>意外導致傷殘 &#13;<br> 「原本房屋署約我九月十五號簽約攞鎖匙，但我因為冇錢唔敢去，𠵱家社工幫我申報暫時延期，其實我都好擔心再拖落去，房屋署會取消我資格，收番間屋。」單身的阿業，原本從事飲食行業，年前不幸遭遇意外導致雙腿大動脈爆裂，從此行動不便，無法工作，阿業現靠綜援金生活。<br> &#13;<br> <spanclass>難負擔搬遷費 &#13;<br> 阿業歎道︰「呢間房仔要交一千九百蚊租，但社署嘅租金津貼只係得一千二百六十五蚊，搞到我每個月都要喺生活費貼幾百蚊出嚟交租，試問我重邊有積蓄，應付今次搬屋嘅費用吖！」&#13;<br> 蘋果日報慈善基金了解過阿業的實際需要後，即時撥款五千元，助他應付是次搬遷各項雜費。&#13;<br> 捐款編號：C1512&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>