<html><header><meta charset="utf-8"><title>打工仔與老闆：<br>散工也應簽訂僱傭合約</title></header><body><h1>打工仔與老闆：<br>散工也應簽訂僱傭合約</h1><p>良叔：強仔，你睇落唔係好開心，有乜事呀？&#13;<br> 強仔：我上個月搵到份泥水散工，開工嗰陣講明800蚊一日，但到出糧嗰陣，個判頭只係計我700蚊一日，到我問佢，佢話只係同我講係700蚊喎！總之，我有我講，佢有佢話，口同鼻拗，真係冇癮嘞！&#13;<br> 良叔：咁你哋當初冇簽合約咩？&#13;<br> 強仔：冇呀，個判頭話大家講個信字，唔使喇，咁我諗簽約咁麻煩，又好似唔信人咁，咪冇話要簽囉。&#13;<br> 良叔：咁又唔係呀，就係因為當日冇簽合約，冇憑冇據，𠵱家就有拗撬囉。世姪，等我教精你喇，為咗保障大家嘅利益，老闆同僱員應該簽訂書面合約。&#13;<br> 強仔：好似好麻煩，我哋呢行都唔興嘅！<br> &#13;<br> <spanclass>保障權益不應嫌煩 &#13;<br> 良叔：保障自己權益點可以嫌麻煩㗎，更加冇話興唔興喇。其實，簽訂書面合約唔係好複雜，我知道勞工處已經特別為建造業出咗一套簡易合約，重分為《僱主須知》同《僱員須知》兩本小冊子，畀僱主同僱員採用㖭。&#13;<br> 強仔：去邊度攞倒小冊子呀？&#13;<br> 良叔：你可以去勞工處勞資關係科分區辦事處免費攞到，或上勞工處嘅網頁<ahref http:>www.labour.gov.hk 下載。&#13;<br> 以上資料只用作說明《僱傭條例》下相關條文，對有關法例的詮釋，應以《僱傭條例》原文為依據。有任何爭議，則以法院的判決為最後依歸。&#13;<br> 資料提供：勞工處勞資協商促進科&#13;<br> &#13;<br> 本欄是勞工處與《蘋果日報》合辦，逢星期四刊出，旨在為勞資雙方解釋僱傭問題，如僱主或僱員有疑問，可致電勞工處熱線27171771查詢。&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></ahref></spanclass></p></body></html>