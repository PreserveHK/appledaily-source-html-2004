<html><header><meta charset="utf-8"><title>日韓興啲乜：<br>Fans帶你逛韓迷朝聖寶竇</title></header><body><h1>日韓興啲乜：<br>Fans帶你逛韓迷朝聖寶竇</h1><p>一齣《天國的階梯》，把韓風推至另一高潮，唔知權相佑係誠俊哥，罪狀等同唔知鄧萃雯係如妃，死罪可免，Out爆之活罪難饒。香港哈韓一族多數去信和同上網訂購喜歡的韓星產品，但其實香港還有個隱秘的韓迷朝聖寶竇「尋韓者」，聚集大量最新最齊兼絕版的雜誌、影碟、CD、電影紀念品等等，唔少記者同DJ都在此刮料，韓迷一來肯定上癮。&#13;<br>&#13;<br>記者：張銘恩　攝影：周旭文</p><p><spanclass><fontstyle>網頁資料全面  &#13;<br> 「尋韓者」有自家網頁，內除有最新熱貨、旅遊熱點、生活習慣和文化介紹及有畀Fans大發偉論的討論區外，最特別還是「KoreanLearning」一項，教網友如「你去咗邊呀？」、「我係香港朋友！」這類簡單韓語會話，等你去到韓國都有番一句半句傍吓身。&#13;<br> 網址：<ahref http:>www.hanchasa.com </ahref></fontstyle></spanclass></p><p><spanclass><fontstyle>韓迷一家人  &#13;<br> 「尋韓者」之所以受Fans朝拜，在於它沒有信和明星舖那種「唔買就行遠啲」的感覺，Fans可以在店內打書釘傾吓偈，與靚靚女店員阿Man交流韓風，成為會員後又可參加他們的睇波、吃團年飯等團體活動，購物9折優惠，獲贈會訊，極有大家庭感覺。老闆NoHongKi，韓國人，中文名字盧泓沂，Fans們都叫他盧Sir或盧生，來港9年，去年於現址開設「尋韓者」，他說得一口流利廣東話，曾兼任韓文教師，本身亦有出版中文版韓語自學手冊，以及有關韓國的有趣文化書籍，為人好Nice，所以Fans們都經常上來打躉與他吹水。</fontstyle></spanclass></p><p><b> 韓迷蒲後感</b> &#13;<br> Kaph，19歲，最喜愛元斌，今日首次朝拜，認為「尋韓者」貨物夠多元化：「連韓文字典都有喎，唔買睇吓都大開眼界，以後一定會定期上嚟睇吓有咩新嘢！」</p><p>CoCo，21歲，鍾情韓國音樂，尤愛BOA，不時上來睇新貨：「喺香港嚟講，呢度番貨最快最齊㗎嘞，我今次重喺CD櫃摷到隻95年張東健CD（$380）㖭。」</p><p><b> 必掃搶手熱貨</b> &#13;<br> <spanclass><fontstyle>《天國的階梯》主題曲  &#13;<br> Kimbumsoo金范秀第三隻大碟《想你》，內收錄《天國的階梯》主題曲《想你》，成為近日搶手貨，$92。</fontstyle></spanclass></p><p><spanclass><fontstyle>特別版《誰都有秘密》  &#13;<br> 最新到DVD，有橫掃韓日兩地的人氣偶像李秉憲和崔智友坐鎮，封面超靚，內有製作花絮及相集，叫好叫座，$220。</fontstyle></spanclass></p><p><spanclass><fontstyle>「東方神起」封面《Junior》  &#13;<br> 勁受韓國年輕人歡迎的音樂雜誌8月號《Junior》，最新一期有熱爆樂隊組合「東方神起」做封面，裏面重有BOA新聞㖭，$98。</fontstyle></spanclass></p><p><spanclass><fontstyle>《太極旗飄揚：生死有情》產品齊全  &#13;<br> 超靚DVDBoxset，3隻DVD介紹影片、製作特輯、訪問和歷史背景，重有10張靚仔Postcard同相集，Fans必儲，$240。</fontstyle></spanclass></p><p><b> 其他精選</b> &#13;<br> 現已停產的明星電話卡，有H.O.T.、崔智友、柳時元等人，各只剩1張，買少見少，$80至$200。</p><p>李政宰做封面的硬皮寫真集，內有宋慧喬、裴勇俊、張東健、全智賢等60韓星撐場，隨行攝影師都忍唔住買番本，$180</p><p>另有大量精品如砌圖（$100）、海報（$20至$200）、明信片（$10至$20）等，掟個靚Round肯定買到心頭好。</p><p>尋韓者（23884692）&#13;<br> 地址：尖沙嘴柯士甸路2號18字樓　年費：$100&#13;<br> 營業時間：星期二至六12:00nn至9:00pm，星期日1:00pm至8:00pm，星期一休息。&#13;<br> &#13;<br> <b> 其他商舖</b> &#13;<br> <spanclass><fontstyle>PageOne買雜誌贈品齊  &#13;<br> 除了「尋韓者」外，想買韓國地道雜誌亦有其他地方選擇，不過提醒各位市面不少店舖都會將雜誌的贈品抽起，所以如想買贈品多多的韓國潮流雜誌，去PageOne就一定最齊。</fontstyle></spanclass></p><p>PageOne（27306080）&#13;<br> 地址：尖沙嘴海港城3樓3002舖&#13;<br> 營業時間：10:30am至9:30pm&#13;<br> &#13;<br> <spanclass><fontstyle>新聞讀物要去金巴利街  &#13;<br> 想睇韓國報紙或時事雜誌的話，就要去有「韓國街」之稱的尖沙嘴金巴利街，那裏有多份當地最受歡迎的報紙及時事、經濟雜誌，可供選擇。</fontstyle></spanclass></p><p>新香港船食公司（23671719）&#13;<br> 地址：尖沙嘴金巴利街1至3號金利大廈地下B舖&#13;<br> 營業時間：9:30am至9:30pm</p></body></html>