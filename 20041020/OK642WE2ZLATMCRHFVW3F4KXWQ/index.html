<html><header><meta charset="utf-8"><title>　　馬丁赴美攞人權獎 - 李八方</title></header><body><h1>　　馬丁赴美攞人權獎 - 李八方</h1><p>李柱銘今年初代表港人利益，毅然去美國國會講述香港民主狀況，俾土共班左佬瘋狂謾罵，可惜選民支持馬丁行動，選票夠硬淨，冇有怕，選舉重高票當選，吹咩，今個月底佢又去美國攞個人權獎啦。馬丁話今次唔會同官方人員或國會議員會面，主要喺大學演講，高度表揚七一精神，介紹香港人面對民主進程問題，同香港嘅最新狀況。&#13;<br> 馬丁風塵僕僕，去完美國，就去歐洲比利時布魯塞爾出席「亞洲民主自由聯盟」會議，呢個聯盟成員多為亞洲國家反對黨，過去被視為同當權者唱反調嘅民間組織，但台灣民進黨執政後，聯盟地位即時提升，馬丁係香港民主之父，聯盟當然想佢講吓喺共黨統治下爭取民主嘅痛苦經驗。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>