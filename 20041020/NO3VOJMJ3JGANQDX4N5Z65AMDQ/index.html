<html><header><meta charset="utf-8"><title>　　查太登場陳智思缺席 - 李八方</title></header><body><h1>　　查太登場陳智思缺席 - 李八方</h1><p>噚日重組後行會開會，唔少傳媒都一早喺度等兩個新丁陳智思同查史美倫（圖）出現，諗住影佢哋第一次開會，但係等來等去，淨係見到查太，陳智思就唔見人。&#13;<br> 八方心諗陳智思無理由咁唔畀面老董，第一次開會就玩失蹤，一問之下先知唔關事，原來佢撞咗有會要去外地開，又唔可以唔去，只好第一次開行會就缺席。有知情人士同八方講，其實呢件事正好證明陳智思真係好遲先知入行會，唔係都唔會搞到連改自己日程都改唔切，要自己第一次開行會就要缺席咁瘀啦！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>