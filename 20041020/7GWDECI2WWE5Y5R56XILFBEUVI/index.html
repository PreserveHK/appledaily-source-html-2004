<html><header><meta charset="utf-8"><title>查理絲泰朗愛護動物唔著皮草</title></header><body><h1>查理絲泰朗愛護動物唔著皮草</h1><p>奧斯卡影后查理絲泰朗（CharlizeTheron）最近獲得人道對待動物組織PETA邀請任代言人，佢早排幫PETA拍嘅全新宣傳海報，已經貼咗喺荷李活日落大道，呼籲群眾唔好着皮草。查理絲喺海報入面攬住隻又神氣又可愛嘅大狗，海報上亦引用咗查理絲講過嘅說話，佢話：「如果你唔會將你隻愛犬着上身，就請你不要穿皮草。」</p></body></html>