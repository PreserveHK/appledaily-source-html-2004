<html><header><meta charset="utf-8"><title>電腦新產品：<br>FUJITSU　LT70J鋼琴焗漆靚絕腦場</title></header><body><h1>電腦新產品：<br>FUJITSU　LT70J鋼琴焗漆靚絕腦場</h1><p>SONYVAIO一部玫瑰紅T17，令腦場內B5Notebook紅起嚟；FUJITSU今個星期新返部LT70J，好似立心同佢爭一日之長短，無論輕巧程度、硬件規格，兩部機都極接近；不過LT70J就換上鋼琴黑面機身。你耍花哨、我就玩沉實，加上最新P-M733（1.1GHz）處理器，同指紋辨識保安系統，真係貴氣與實際兩者兼備！&#13;<br>&#13;<br>記者：朱崇德　攝影：陳盛臣、朱崇德&#13;<br>ImageGirl：Tracy（StarAsia）</p><p><b> PROFILE</b> &#13;<br> 處理器：P-M733（1.1GHz）；硬碟機：80GB&#13;<br> 記憶體：256MBDDR-SDRAM；光碟機：DVDMultiple&#13;<br> 顯示屏：10.6"TFT（16:9、1280×768）&#13;<br> 尺寸：261×199×35mm；重量：1.49kg&#13;<br> &#13;<br> CYBERSPEED&#13;<br> 電話：35231338&#13;<br> &#13;<br> 腦場Sales不諱言，呢期最當賣係VAIOT17，不過FUJITSU一向都係佢嘅死敵；論機價，FUJITSU一向Mark價都會高啲，但今次LT70J新機落地，機價$15,900，相對T17重反過來平$1,000，絕對是腦場Sales最看好的一匹黑馬！</p><p><spanclass><fontstyle>內置新型P-M733處理器  &#13;<br> 買Notebook可以分兩種人，唔理尺寸者！多數買嚟做DesktopReplacement，不過對於經常要出街嘅流動用戶，暫時都係以B5為主流；好似最新LT70J，機身尺寸為261×199×35mm，重1.49kg，屬於現時輕巧類高效能級別。全機核心使用了現時最新的P-M733（1.1GHz），筆者測試時邊睇DVD、邊上網都冇話窒吓窒吓；略感不足處是只有256MB記憶體，「啪」多256MB真係走唔甩！透過802.11a/b/g，喺街邊歎咖啡兼上網，亦唔係難事！</fontstyle></spanclass></p><p><spanclass><fontstyle>10.6"闊屏顯示畫面正  &#13;<br> 一機在手，第一樣引人注目嘅，當然係個黑色焗漆鋼琴機面，造得出奇咁實淨，果然係FUJITSU優良傳統。打開機身，駁位又Firm又順暢，幾有大廠風範；Keyboard位使用銀色包邊設計，令機身觀感更HighTech，字粒行程亦好夠，筆者出名「肉」手男！都覺得「打」得順；但由於機身細，取消數字鍵盤，變為CombineKey，實在勢所難免，商務用家，可能會覺得少少唔就手。&#13;<br> 10.6"屏幕好搶眼，玩16:9闊屏、高光度再加低反射，就算戶外環境下操作，影像一樣好色又滑淨；當然唔少得一個多功能內置DVDMulti碟機，除可作流動放映專機外，重對應DVD+R/RW、DVD-R/RW、DVDRAM，方便作高容量資料備份。</fontstyle></spanclass></p><p><spanclass><fontstyle>指紋辨識保安系統  &#13;<br> 留心TouchPad位，會發現一個好特別嘅Sensor配置，原來係一個指紋辨識系統，只要簡單合上機蓋，或者進入待機模式，就要用「指紋」做鎖匙再開機，而且辨識率都幾高，相對一般Password，當然保險好多，商業用家至啱。&#13;<br> 為配合多媒體娛樂功能，機身外置插卡位亦特多，基本PCMCIATypeI/II插槽當然唔少得，最開心係CF、MS、SD等幾大數碼相機主流用記憶卡，都內置有插槽，拍友一族就至歡迎。作業平台使用WindowsXPHomeEdition，不過最驚喜係跟機送《OfficePersonal2003》，又幫大家慳一筆買軟件費。</fontstyle></spanclass></p><p><spanclass><fontstyle>輕巧Notebook推介  &#13;<br> 輕巧機首要考慮，除機身夠細夠輕外，基本規格亦唔可以太弱，今日就推介多幾部畀大家作參考。</fontstyle></spanclass></p><p><spanclass><fontstyle>SAMSUNGQ20　輕巧1.3kg  &#13;<br> 硬件規格同LT70J相類近，機價重做得平啲，最正係機身超輕，只有1.3kg，但碟機就要用外置。&#13;<br> 規格：Centrino-M1.1GHz、256MB、40GBHDD、12.1"屏幕、外置DVD/CD-RW&#13;<br> $11,700（a）</fontstyle></spanclass></p><p><spanclass><fontstyle>TOSHIBAM30　超高畫質  &#13;<br> 至強係個芒行超闊屏1:2.36WXGA，顯示卡都用上nVIDIAGeForceFXGo5200/64MB，優質享受。&#13;<br> 規格：Centrino-M1.7GHz、512MB、80GB硬碟、15.4"屏幕、DVD+/-R/RW/RAM&#13;<br> $18,588（a）</fontstyle></spanclass></p><p><spanclass><fontstyle>COMPAQPresario2567　特平抵玩  &#13;<br> 舊款嘅P4-M雖然食電啲，但勝在機價平；機身一樣咁輕巧，但價錢只係$8,999，抵玩。&#13;<br> 規格：P4-M2.8GHz、256MB、30GB硬碟、15.1"屏幕、DVD/CD-RW&#13;<br> $8,999（b）</fontstyle></spanclass></p><p><spanclass><fontstyle>PanasonicR3　冇碟機版  &#13;<br> 簡直係LT70J嘅「冇內置光碟機」版，機身變得更輕巧，價錢再減$2,100；機身同樣內置802.11a/b/g。&#13;<br> 規格：Centrino-M1.1GHz、256MB、40GB硬碟、10.4"屏幕&#13;<br> $13,800（b）</fontstyle></spanclass></p><p><spanclass><fontstyle>SONYVAIOX505　紙咁薄  &#13;<br> 現時市面最薄嘅Notebook，僅9.7mm，好多人都叫佢紙咁薄；至於重量亦只係835g，絕對係羽量級。&#13;<br> 規格：P-M1.1GHz、512MB、20GB硬碟、10.4"屏幕&#13;<br> $16,900（b）</fontstyle></spanclass></p><p><spanclass><fontstyle>SONYVAIOT50　C-M廉價版  &#13;<br> VAIOT17嘅Celeron-M版，外形、規格大致一樣，但機價$13,980，亦係呢期潮人必買之機&#13;<br> 規格：Celeron-M900MHz、256MB、40GB硬碟、10.6"屏幕、DVD+/-R/RW&#13;<br> $13,980（a）</fontstyle></spanclass></p><p>（a）CYBERSPEED（25231338）&#13;<br> （b）Y2K（25765699）</p></body></html>