<html><header><meta charset="utf-8"><title>奇雲高士拿農莊婚禮再做老襯</title></header><body><h1>奇雲高士拿農莊婚禮再做老襯</h1><p>近年事業一落千丈嘅荷李活男星奇雲高士拿（KevinCostner），上星期六終於同佢訂咗婚成年嘅未婚妻姬絲汀芭嘉娜（ChristineBaumgartner）結婚，佢哋選擇喺奇雲嘅農莊舉行婚禮，嗰度湖光山色，所以連佢哋發畀傳媒張結婚相都特別靚，今次亦都係九四年離過一次婚嘅奇雲第二度做老襯。美聯社</p></body></html>