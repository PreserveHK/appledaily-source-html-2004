<html><header><meta charset="utf-8"><title>SONY最新32吋LCDTV內藏中置喇叭輸入</title></header><body><h1>SONY最新32吋LCDTV內藏中置喇叭輸入</h1><p>論AV場，呢期最熱賣嘅Plasma、LCDTV都係以SONY手執牛耳，無他嘅！佢個獨門WEGAENGINE視像引擎真係出得非常好，令影像特別清晰靚仔，所以好多人都揀佢！&#13;<br> 嚟緊10月頭，SONY又有一部全新32"LCDTV推出─KLV-L32M1，顯示功能非常強，解釋度達WXGA嘅1,366×768像素，能令影像更細緻、更富層次感；機身一樣配備有最新WEGAENGINE，完全支援模擬訊號及數碼廣播，而透過全數碼影像處理過程，將模擬訊號轉變為全數碼化訊號，大幅減少由輸入至輸出過程中的模擬/數碼轉換次數，從而將雜訊減至最低，並全面提高畫面的解像度。&#13;<br> KLV-L32M1嘅可視角度超廣闊，橫向及垂直均達170度，令LCDTV的安裝自由度大增。不過最別致係佢除一般左、右聲道喇叭（10W×2）之外，還加入了一個中置喇叭（最高180W），好處係人聲更突出外，還對應外置5.1揚聲器系統輸入，唔使話LCDTV頂無端端要放多隻外置喇叭咁古怪。&#13;<br> 記者：朱崇德&#13;<br> &#13;<br> SONY客戶服務熱線：23452966</p><p><b> KLV-L32M1Profile</b> &#13;<br> 顯示屏：32吋&#13;<br> 解像度：1,366×768（16:9）&#13;<br> 觀賞角度：170度（水平及垂直）&#13;<br> 光亮度：450cd/m2&#13;<br> 輸入端子：色差、S視頻、視頻、音頻、中置揚聲器輸入、Scart&#13;<br> 尺寸：835×671×288mm（連座枱架）&#13;<br> 重量：19.7kg（連座枱架）&#13;<br> 推出日期：10月初&#13;<br> 價錢：待定</p></body></html>