<html><header><meta charset="utf-8"><title>索記180度大迴環S700i影得專業</title></header><body><h1>索記180度大迴環S700i影得專業</h1><p>等了又等，令唔少SonyEricssonFans條頸都長咗幾寸嘅S700i，日前終於都行貨登場。單以SonyEricsson首部GSM旋轉機，已經夠晒號召力，真係唔買都要埋嚟睇吓。而S700i亦完全交足功課，360度旋轉機面配上130萬像素鏡頭，加上2.3吋無敵大芒，而且完全係DC模式作業，白平衡、重點測光有齊，真係連買DC錢都慳埋！&#13;<br>記者、攝影：劉耀祥&#13;<br>ImageGirl：Phoebe</p><p>呢部S700i喺SonyEricsson專門店價「索」價$4,980，不過第一日出街已經斷完又斷，由於只有專門店出貨，網絡商又未派貨，喺咁嘅情況下，當然「快人一步，銀紙就到」。一眾街舖睇見大家條頸咁長，亦絕對唔介意幫大家出一頸血，馬上標個炒價高至$5,980，一部執成千蚊，認真和味！</p><p><spanclass><fontstyle>重點測光更準確  &#13;<br> S700i可謂首批發表嘅百萬像素「影相手機」之一，今時今日先到，認真係姍姍來遲。不過遲到好過冇到，S700i強打百萬像素影相功能，就連設計都成個數碼相機Look，機背鏡頭有保護蓋同閃光燈，重有手柄位，當DC都係興緊2.5吋芒，S700i已經配上2.3吋26萬色芒，一打開鏡頭蓋就自動開動相機功能，記住影相時唔可以推開機面，完全DCFeel。&#13;<br> S700i外形像DC之外，就連操作都相當DC化，一般影相手機有嘅相框、白平衡、夜間模式及特別效果之外，更有重點對焦設定，尤其影反差較大環境時就更加用得着。</fontstyle></spanclass></p><p><br> &#13;<br> <spanclass><fontstyle>內置MSDuoPro插槽  &#13;<br> S700i作為SonyEricsson04年尾重頭之作，用上360度旋轉機身，不過旋轉方法較為特別，一般旋轉機都將旋轉「鉸」位設於機身上方，方便用家一推開就可以打電話，不過S700i旋轉「鉸」位就設於機身下方，當推開後，部機就變成掉轉，要再將部機反轉先打到電話，唔係太就手。&#13;<br> 而且S700i機身略為厚，拎上手影相就一流，袋落褲袋就會頂住。但係抵讚嘅就係機內設備十分全面，設有MSDuoPro，跟機會有32MB附送，擺MP3或影相都更見使。另外藍芽、紅外線、MP3播放、40和弦、3DJava、收音機及無限拍片都有齊，集手機、相機之大成！</fontstyle></spanclass></p><p><spanclass><fontstyle>實地測試S700i  &#13;<br> S700i憑住2.3吋26萬色大芒，兼且解像度高達240×320像素，令到稱霸已久嘅SHARPGX32終於都有挑戰對手。而實際試用中，畫面反應流暢，光猛且清晰，特別一提就係相機感光能力相當高，就算室內暗位都影得十分光猛，想知其他效果係點樣？睇相就最實際！</fontstyle></spanclass></p><p><br> &#13;<br> <b> Profile</b> &#13;<br> 制式：GSM900/1800/1900（三頻）&#13;<br> 顯示器：26萬色/320×240像素&#13;<br> 鏡頭：130萬像素/8倍數碼變焦&#13;<br> 記憶體：內置30MB/MSDuoPro記憶卡&#13;<br> 功能：藍芽、紅外線、40和弦、3DJava、無限拍片、收音機&#13;<br> 備用時間：170-300小時&#13;<br> 通話時間：7小時&#13;<br> 體積：107.5×49×24.5mm&#13;<br> 重量：137g&#13;<br> 售價：$4,980</p></body></html>