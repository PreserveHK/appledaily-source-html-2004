<html><header><meta charset="utf-8"><title>波鞋新寵Travis二百幾蚊有交易</title></header><body><h1>波鞋新寵Travis二百幾蚊有交易</h1><p>近年逐漸上位的街頭波鞋Travis，相信各路潮男潮女都已經喺花園街或各水貨店發現佢嘅蹤影，而且Travis又搵埋吳浩康同Mandy做代言人，自命跟貼潮流或帶領潮流嘅你又點可以唔擁有一對！𠵱坋a某啲特定款式減得比較勁，接近4折都已經有一對，係潮人就要行快步喇！&#13;<br>&#13;<br>記者：梁彩燕&#13;<br></p><p>BoxingBoots潮女必買</p><p>呢兩年街頭勁多潮女着BoxingBoots，無論襯短裙定超窄牛仔褲都別具型格，Jet系列用上Travis獨家開發的壓花紋麖皮，夠晒獨特。除咗黑色，重有棗紅色、橙色、啡色同軍綠色供選擇。&#13;<br> &#13;<br> 原價：$590　&#13;<br> 特價：$269</p><p>Mac高筒靈活多變</p><p>Mac高筒波鞋結合了麖皮、帆布同絨帶的設計，質感獨特又夠In。想保持新鮮感或配襯不同服飾，重可以將鞋筒的絨帶隨意裝上或拆除，靈活多變。&#13;<br> &#13;<br> 原價：$490&#13;<br> 特價：$249</p><p>Rider全麖皮襟興襟着</p><p>近年男女界亦勁Hit啡色系列，呢對深啡色Rider全麖皮波鞋，款式簡約易襯。市面上有啲欠缺質量的麖皮，着冇耐就會爆線爆皮，呢款就嚴選了上乘麖皮精心「打造」，襟興又襟着。&#13;<br> &#13;<br> 原價：$650　&#13;<br> 特價：$289</p><p>售賣點：&#13;<br> MVP（27107748）&#13;<br> 地址：旺角花園街64號A地下&#13;<br> &#13;<br> WorldSportsGallery（23903507）&#13;<br> 地址：旺角山東街67號地下</p></body></html>