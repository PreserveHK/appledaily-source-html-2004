<html><header><meta charset="utf-8"><title>今日開倉：<br>Prince&amp;Princess減價閃閃皇冠3折</title></header><body><h1>今日開倉：<br>Prince&amp;Princess減價閃閃皇冠3折</h1><p>今晚有Party要去，係咪正煩惱唔知用乜嘢飾物配襯一身PartyLook？今日開倉有備受明星追捧的Prince&amp;Princess飾物，就連張曼玉同Twins都勁入貨。今次的貨品更以3折發售，連新返貨品都有得減，如勁Hit嘅皇冠、頸鏈等，同場重有靚靚首飾盒同青蛙王子攬枕，各位「王子公主」係時候行動喇！&#13;<br>&#13;<br>記者：梁彩燕&#13;<br>攝影：蔡鴻雯&#13;<br>Model：Cat</p><p>藝人明星戴皇冠一於勁跟</p><p>平時翻開雜誌報紙，隔冇耐都會見到Twins、Cookies、2R等狂戴各種大小皇冠亮相，可想而知呢類頭飾的吸引力相當驚人。平時閒閒哋要幾百、甚至千幾蚊先買到嘅皇冠，𠵱家低至百零蚊就有一個，某啲款式重係藝人明星都有入貨，一於要跟到實！</p><p>四葉女KiKi力撐</p><p>近年皇冠風氣有幾勁？睇吓連四葉女KiKi都戴就知喇！呢個高身尖頂后冠獨特又份外的骰，買個去X'masParty，搶鏡又奪目！&#13;<br> &#13;<br> 原價：$1,400　&#13;<br> 特價：$420</p><p>閃閃生輝最似港姐</p><p>呢款皇冠，設計到好似港姐后冠，戴上去登時變成一個漂亮港姐。圍滿晒閃閃發光的閃石，一定能懾取旁人豔羨的目光。&#13;<br> &#13;<br> 原價：$580　&#13;<br> 特價：$174</p><p>款式簡潔不花巧</p><p>迷你皇冠Cutie到暈，最時興的戴法當然係側側哋穩固於頭上。呢款皇冠由幾個微微向內彎的曲線組成，設計比較簡潔又不太花巧。&#13;<br> &#13;<br> 原價：$499　&#13;<br> 特價：$150</p><p>與Stephy戴同款后冠</p><p>Model阿Cat頭上所戴的小后冠，Cookies的Stephy同勁舞新人鄧穎芝都有一個。吊喺中間的心心閃石吊墜，重會兩邊擺動。&#13;<br> &#13;<br> 原價：$580　&#13;<br> 特價：$174&#13;<br> </p><p>首飾配件女生至愛&#13;<br>必入Maggie同系列頸鏈</p><p>呢款最新款頸鏈，老闆講明影后張曼玉早前都買了同一系列的耳環。可以活動的皇冠閃石，藏喺圓形吊墜內，設計獨特。&#13;<br> &#13;<br> 原價：$699　&#13;<br> 特價：$210</p><p>閃石頸鏈最斯文</p><p>買Prince&amp;Princess最緊要係個皇冠造型，呢條頸鏈的鏈墜，以皇冠配以白色或彩色閃石，去Party襯件低胸衫就最搶鏡，平時亦可用來配襯Casual斯文衫。&#13;<br> &#13;<br> 原價：每條$499　&#13;<br> 特價：$150</p><p>彈性粉色頸鏈</p><p>呢兩條富彈性的頸飾，配合愈來愈年輕化的粉色仿珍珠，再加入心心、花花造型，叫女生怎能抗拒？&#13;<br> &#13;<br> 原價：每條$420　&#13;<br> 特價：$126</p><p>手鏈電話繩兩用</p><p>手鏈附有透明電話繩，手鏈戴到悶的話，不妨改變一下用途，將佢變為電話繩。粉紫色最浪漫，而粉紅色配埋同色透明膠珠亦夠晒迷人。&#13;<br> &#13;<br> 原價：每條$150　&#13;<br> 特價：$45</p><p>毛巾料橡筋點綴長髮</p><p>長頭髮的女士們，以下介紹的靚爆橡筋就一定啱用，以一層毛巾料包着橡筋，配上搶眼粉紅色及靚靚圖案作點綴，原來紮頭髮都可以好&#13;<br> 搶鏡！&#13;<br> &#13;<br> 原價：每個$100　&#13;<br> 特價：$30</p><p>繼續AnimalPrint</p><p>AnimalPrint的Pattern一向長青，呢個鐵圈手挽的動物腳印袋，係新貨推介，款式斯文又時興，配搭埋今季勁Hit的粉紅色，勢必成為女仔狂掃目標。&#13;<br> &#13;<br> 原價：$980　&#13;<br> 特價：$294&#13;<br> </p><p>粉飾家居成夢幻公主房&#13;<br>軟綿綿王子攬枕</p><p>人人都希望攬住白馬王子過甜蜜生活，若然重未搵到，不妨買呢個63cm長的青蛙王子攬枕頂住檔。舒適的毛巾質料軟綿綿，長長的形狀夠晒好攬，俾佢陪你發個甜夢都唔錯！&#13;<br> &#13;<br> 原價：每隻$599　&#13;<br> 特價：$180</p><p>跟阿嬌買咕𠱸</p><p>呢個36×23cm高的皇冠形咕𠱸，雖然不是最新款式，但連Twins的阿嬌都買咗，你都可以入貨，索性同偶像用埋同一款咕𠱸。&#13;<br> &#13;<br> 原價：每個$299&#13;<br> 特價：$99</p><p>別致首飾盒</p><p>女孩子的濕碎飾物特別多，所以一個首飾盒就最啱使。呢個18×13×19cm高的飾物盒，分別有上、下兩個大間格，印滿皇冠圖案，又靚又實用。&#13;<br> &#13;<br> 原價：$599　&#13;<br> 特價：$180</p><p>ThePalacePrince&amp;Princess大特賣&#13;<br> 日期：即日起至12月31日&#13;<br> 時間：11:30am-11:00pm&#13;<br> 地點：銅鑼灣時代廣場9樓913號舖&#13;<br> 電話：25063001&#13;<br> 付款方法：現金、Visa、Master、EPS</p></body></html>