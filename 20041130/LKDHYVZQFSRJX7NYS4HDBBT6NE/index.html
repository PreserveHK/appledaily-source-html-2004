<html><header><meta charset="utf-8"><title>　　孫大老爺衣著出位 - 李八方</title></header><body><h1>　　孫大老爺衣著出位 - 李八方</h1><p>前晚君悅酒店真係熱鬧，由政務司司長曾蔭權太太曾鮑笑薇同名媛張王幼倫搞嘅「明朗歡樂處處聞」音樂會，主打演出當然係郎朗嘅鋼琴演奏啦，呢個音樂會成功為明愛醫院籌咗一千三百五十萬。&#13;<br> 前晚大批官紳都慕郎朗大名而嚟，啲司局長夫婦着晒中國衫都幾特別，但最出位嘅都算係孫明揚嘅「大老爺」裝束，孫大老爺一出現，煲呔同馬時亨嗰類中山裝就當堂失晒色，而孫太件fur當然就更勁啦，不過小心同紅灣半島一齊俾環保分子鬧埋一份！&#13;<br> 郎朗被問到外界成日將佢同李雲迪比較，佢就好醒咁話：「我與他年紀相近，又同是彈鋼琴的，給人作比較是很正常的，一般比較的評論是可以，但請不要太過火，否則對我與他都會造成傷害。」前晚個音樂會請柬寫明六點準時開，大會真係冇花假，六點後到嘅名人都冇面畀，好似「蘭桂坊之父」盛智文同小提琴家姚珏就要企喺大堂睇電視。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>