<html><header><meta charset="utf-8"><title>　　搞好教育一日唔使一蚊？ - 李八方</title></header><body><h1>　　搞好教育一日唔使一蚊？ - 李八方</h1><p>教統局局長李國章噚日去咗個教育研討會，一上到台就撻着自動波推銷三三四。李國章話，高中學費一年先交多二百五十蚊，計返一年三百六十五日，每日都唔使用一蚊！佢話問過局裏面嘅同事：「一蚊買到啲乜？」啲同事個個都答唔出啦！所以用一蚊提高教育質素，係咪好抵咁話喎！&#13;<br> 八方諗咗好耐，又真係諗唔到一蚊可以買到乜，淨係諗到一隻蕉、一個菠蘿包、或者攞嚟抽閃卡，換句話說每日食少一隻蕉就交到學費。李國章講得咁動聽，老董應該搵佢都多啲嘢。&#13;<br> （圖）李國章問：「一蚊買到啲乜？」有冇人答到佢？&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>