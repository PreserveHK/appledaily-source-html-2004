<html><header><meta charset="utf-8"><title>PANTECHG670健康手機每日幫你度體溫</title></header><body><h1>PANTECHG670健康手機每日幫你度體溫</h1><p>手機可以用嚟做乜？除講電話之外，影相、拍片、上網、聽MP3可能已經俾你玩到厭。有冇諗過用手機可以測體溫？答案係絕對可以，PANTECH繼掃指模手機GI100之後，又再將你諗唔到嘅玩意加入手機。今次就將電子探熱針功能，加入新機G670內，日日幫你Check埋體溫先出街，重使乜去勞煩街口個護士姑娘呢！&#13;<br>&#13;<br>記者、攝影：劉耀祥</p><p><spanclass><fontstyle>Profile  &#13;<br> 制式：GSM900/1800MHz雙頻&#13;<br> 顯示器：&#13;<br> （外）26萬色/128×160像素/1.2吋&#13;<br> （內）26萬色/128×160像素/1.8吋&#13;<br> 鏡頭：33萬像素/4倍數碼變焦&#13;<br> 記憶體：1.8MB&#13;<br> 功能：64和弦、JAVA、GPRS、體溫探測、拍片&#13;<br> 備用時間：200小時&#13;<br> 通話時間：210分鐘&#13;<br> 體積：80×40×23mm&#13;<br> 重量：85g</fontstyle></spanclass></p><p>雖然沙士已經遠去，不過禽流感似乎又蠢蠢欲動，搞到香港人對自己身體狀況時刻處於緊張狀態，所以量度體溫就差唔多成為每日返工、返學前嘅指定動作。所以PANTECH呢部G670嚟得認真啱時候，以後想隨時量體溫都話咁易！</p><p><br> &#13;<br> <spanclass><fontstyle>額前2cm隔空度體溫  &#13;<br> 就咁睇G670似乎冇乜特別，點睇都唔覺佢有咩「特易功能」，之不過反轉部機之後就會發現機背多咗個其他機冇嘅地方，就係一個小小「感應器」，亦都係成部機最好玩嘅地方「體溫感測器」。其實操作相當簡單，只要開啟測量體溫功能之後，將個感測器放喺額頭2cm前，等佢「嘟」三下，就即時顯示體溫，而且重可以記錄多個體溫記錄，方便隨時Check番。另一方便之處就係用家毋須揭開部機，就咁㩒實機側掣，亦可以啟動測體溫功能，毋須喺功能表內左搵右搵。</fontstyle></spanclass></p><p><br> &#13;<br> <spanclass><fontstyle>機仔細細彩芒夠靚  &#13;<br> PANTECH手機一向都唔算高頭大馬之列，G670亦唔例外，只有80×40mm的機身並冇刻意玩線條，外芒下有閃光燈及33萬像素CCD鏡頭，排列得都算順眼，但係較為礙眼嘅就係條天線，若果飛甩埋佢就更加好睇得多。&#13;<br> 而G670創新之餘亦都冇失卻傳統，最耍家嘅26萬色芒照樣打孖上，尤其外芒更加出色，1.2吋大擁有128×160像素，影像細微位十分清楚。不過內芒雖有1.8吋，但係解像度一樣只有128×160像素，睇起上嚟就唔及外芒咁細緻。而聲效上則支援64和弦，音質亦清晰，但因機外未有喇叭，聲量稍細。</fontstyle></spanclass></p><p><spanclass><fontstyle>另類測試凍檸水得唔得？  &#13;<br> 筆者試過向住杯凍檸水嚟測吓其溫度，之但係結果當然係「檢查失敗」，所以呢個體溫感測器只適用於探測人體體溫，並唔可以當做溫度計咁用。&#13;<br> &#13;<br> MobileConcept&#13;<br> 查詢電話：26377113</fontstyle></spanclass></p><p><spanclass><fontstyle>影相摺機中價之選  &#13;<br> 用手機測體溫暫時都只此一家，不過如果淨係想搵部有得影相嘅摺機，就大把有得你揀，二千零三千蚊嘅，唔好話30萬像素，百萬像素都冇問題！</fontstyle></spanclass></p><p><spanclass><fontstyle>自動揭蓋&#13;<br> 三星P518  &#13;<br> 三星再玩自動揭蓋，加入影相鏡頭，30萬像素鏡頭質素一貫高質素，單色外芒一樣可以影相。&#13;<br> &#13;<br> 規格：GSM雙頻、64和弦、30萬像素鏡頭、6萬5色芒、JAVA</fontstyle></spanclass></p><p><spanclass><fontstyle>靚芒藍機XERAGZ200  &#13;<br> GZ200同GZ100大致上差唔多，都係配番個33萬像素鏡頭，今次更用上26萬色，效果更加出色。&#13;<br> &#13;<br> 規格：GSM三頻、40和弦、30萬像素鏡頭、26萬色芒、藍芽</fontstyle></spanclass></p><p><spanclass><fontstyle>百萬鏡頭NECN830  &#13;<br> 三千蚊唔使就有百萬像素鏡頭影相，兼且具備64和弦，聲畫俱佳，不過未有擴充槽就稍為不足。&#13;<br> &#13;<br> 規格：GSM雙頻、40和弦、130萬像素鏡頭、26萬色芒、Java</fontstyle></spanclass></p><p><spanclass><fontstyle>扭擰SmartphoneNokia6260  &#13;<br> Nokia破格之作，用上Symbian7.0Series60，成為首部扭擰芒Smartphone，藍芽、PTT、收音機一應俱全。&#13;<br> &#13;<br> 規格：GSM三頻、和弦、6萬5色芒、30萬像素鏡頭、藍芽、收音機</fontstyle></spanclass></p><p><spanclass><fontstyle>五臟俱全ASUSJ101  &#13;<br> 用「麻雀雖小、五臟俱全」形容J101就最適合，機仔細細已經雙26萬彩芒，兼且有30萬像素鏡頭。&#13;<br> &#13;<br> 規格：GSM雙頻、40和弦、30萬像素鏡頭、雙26萬色芒、Java</fontstyle></spanclass></p><p>（a）全新世界（27872282）&#13;<br> （b）菱科傳訊（21099998）</p></body></html>