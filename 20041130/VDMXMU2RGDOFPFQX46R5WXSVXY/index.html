<html><header><meta charset="utf-8"><title>電單車專題：<br>哈利情侶新車落地即豪裝</title></header><body><h1>電單車專題：<br>哈利情侶新車落地即豪裝</h1><p>「電單車代步好方便，車價平，耗油量又低，真係好抵玩。」呢幾句都會係一般鐵騎嘅心聲，但絕對唔係玩哈利嘅目的！好似呢兩位新進嘅哈利情侶車迷，平時代步揸日本車，假日玩樂先揸架哈利出嚟威威，而且買咗車唔夠一年，已經用咗幾萬蚊改車，齋計改車費已經夠買一架05年新款綿羊！&#13;<br>&#13;<br>記者：馬慶武　攝影：陳偉強</p><p><spanclass><fontstyle>哈利男朋友Ken4萬豪改仿美國警察  &#13;<br> 阿Ken嘅愛驅係Harley-Davidson嘅ElectraGlide，04年用咗差唔多二十萬買車，新車落地即花了四萬幾蚊豪改。車頭真皮FairingBra連風擋、超閃令電鍍引擎蓋、尾喉、油缸蓋等必改項目全部有齊，當中美國警察用嘅巡邏閃燈及引擎蓋更係喺美國專程訂返嚟，喺街轟炸、巡航、搶收視絕唔成問題。&#13;<br> &#13;<br> <spanclass><fontstyle>800磅巡航車馬力暴增  &#13;<br> 不過原來阿Ken除咗要型之外重對速度有嚴格要求，最貴嘅改裝項目並唔係外觀部件，而係引擎內部，阿Ken花咗兩萬幾蚊換上哈利改裝名牌Screamin'Eagle出品嘅BigBore，包括中缸、遮鈴等零件，將原本1450cc嘅ElectraGlide改成1550cc，馬力即時暴增二十幾匹，再加裝原廠油冷系統，令呢部重量接近800磅嘅重量級巡航車性能更強勁！</fontstyle></spanclass></fontstyle></spanclass></p><p><spanclass><fontstyle>哈利女朋友Eva為揸哈利舉啞鈴  &#13;<br> 哈利出名夠重型，嚇怕唔少「奀吱吱」女騎士，所以全港只有唔超過二十位哈利女車主，Eva係其中一個，新車落地半年亦應該係最新一位。之前揸開輕型Chopper本田Rebel250，轉揸咗cc及重量暴增嘅入門級哈利Sportster883嘅Eva話：&#13;<br> 「其實自己好想試吓揸呢個超經典品牌出品嘅Chopper，都有少少受男朋友影響。不過架車真係好重，所以𠵱家得閒會舉吓啞鈴，希望操控得好啲。」&#13;<br> &#13;<br> <spanclass><fontstyle>改短避震再扮靚  &#13;<br> 除咗為揸車舉啞鈴外，因為Eva唔算太高，所以買咗架車返嚟第一件事就係改短避震，之後先再為愛驅扮靚。但係架車咁重，跪低咗點算呢？&#13;<br> 「試過一次啦，阿Ken幫我扶番起囉！」&#13;<br> 架車咁大，泊位咪好煩？&#13;<br> 「哦！無問題！阿Ken會幫我泊！」&#13;<br> 哦，原來自己練大隻之餘，最好都係揀番個大隻男朋友！&#13;<br> &#13;<br> <spanclass><fontstyle>Eva'sSportster883&#13;<br> &#13;<br> 矮身哈利一樣型  </fontstyle></spanclass></fontstyle></spanclass></fontstyle></spanclass></p><p><br> &#13;<br> <spanclass><fontstyle>Ken'sElectraGlide&#13;<br> &#13;<br> 哈里專用配套  </fontstyle></spanclass></p><p><br> &#13;<br> <spanclass><fontstyle>其他型爆裝飾  </fontstyle></spanclass></p><p><spanclass><fontstyle>哈利情侶玩後感  &#13;<br> 阿Ken話：揸哈利最正係揸得舒服又矚目，不過咁大咁重嘅車代步就唔係好啱，所以平時會揸本田CBR900。&#13;<br> Eva話：希望多啲女騎士加入哈利行列一齊玩，雖然真係幾重，但只要停車時擺直架車，起步之後都好輕鬆。」&#13;<br> &#13;<br> 查詢改裝配件電話：28068182&#13;<br> 哈利－大衛信香港（總代理）ServiceCentre</fontstyle></spanclass></p><p><spanclass><fontstyle>P牌哈利迷保費僅二千幾&#13;<br> 揸咗哈利半年嘅John  &#13;<br> 「呢個品牌有超過百年歷史，擁有哈利就好似擁有埋架車嘅History，感覺好Classic，而且我成日要出外公幹，去唔同嘅地方都會搵到啱哈利用嘅部件返嚟，覺得哈利好世界性。」&#13;<br> 原來P牌出哈利嘅第三者保費一啲都唔貴！以John為例，佢夠年齡（25歲以上）、夠牌齡（逾3年私家車牌），就算係P牌，第三者保費都係二千幾蚊！</fontstyle></spanclass></p><p><spanclass><fontstyle>嘉蘭圍車Show花絮  &#13;<br> 由尖沙嘴嘉蘭圍街頭騷社團主辦嘅「DreamCar化妝舞會@嘉蘭圍」，啱啱過咗嘅星期日就由哈利電單車做主角，之後12月12日會再搞，當日嘅主角預定係ChopperUnion車會，負責人林小姐重話Mini、甲蟲會陸續登場。</fontstyle></spanclass></p></body></html>