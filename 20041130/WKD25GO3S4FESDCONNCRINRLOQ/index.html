<html><header><meta charset="utf-8"><title>　　教院調查題目深考起人 - 李八方</title></header><body><h1>　　教院調查題目深考起人 - 李八方</h1><p>教育學院噚日公布咗一項市民對科技了解程度嘅調查，結果發現香港人嘅科技知識好貧乏。聽落真係幾令人擔心，唔通香港人真係乜都差過人？睇真啲個調查，點解有咁嘅結論呢？&#13;<br> 原來個調查總共訪問咗七百五十位市民，問佢哋能唔能夠回答一連串有關科技嘅問題，好似話電話係點樣由A點聯絡到B點？閃光燈、冷氣機係點樣運作嘅？電力係點樣從其他能源轉化過嚟之類，結果啲題目普遍超過五成人都係話唔能夠回答。咁梗係啦，啲題目聽都「𢱑晒頭」，市民又點答得出。教育學院會唔會對我哋呢啲普羅大眾要求高咗啲啲呀！&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>