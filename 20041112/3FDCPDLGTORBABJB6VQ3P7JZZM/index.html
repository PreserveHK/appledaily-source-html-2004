<html><header><meta charset="utf-8"><title>　　匯豐公益金五連冠 - 李八方</title></header><body><h1>　　匯豐公益金五連冠 - 李八方</h1><p>眾志成城，滙豐憑住一班同事付出嘅金錢同努力，今年再次喺芸芸機構中，連續第五年奪得公益金最高籌款機構嘅榮譽，難怪柯清輝代表滙豐，從董太手上接過獎座時，笑容特別燦爛。&#13;<br> 不過，威水還威水，柯總最關心，都係滙豐嘅生意。點解咁講呢？話說噚日滙豐啱啱喺頒獎禮之前，率先減咗最優惠利率；個幾鐘頭之後，柯總去完頒獎禮，喺禮賓府門口見到蘭桂坊之父盛智文，即刻就同佢硬sell：𠵱家滙豐嘅最優惠利率比其他銀行平，記住借錢嚟滙豐咁話，你話係咪抵佢發呢！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>