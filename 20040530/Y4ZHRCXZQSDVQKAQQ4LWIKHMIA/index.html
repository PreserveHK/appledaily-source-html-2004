<html><header><meta charset="utf-8"><title>水貨大亨：自由行有加租無帶挈</title></header><body><h1>水貨大亨：自由行有加租無帶挈</h1><p>銅鑼灣街頭又巧遇水貨大亨袁仁祥和祥嫂，兩小口子手拖手漫步街頭，羨煞旁人。祥哥做完彩光後，外表變得後生晒，皮膚白滑程度拍得住祥嫂。最厲害還是祥嫂，當日祥嫂一身HipHop打扮，頭上戴上今季最新的猿人貨車帽，在上身一件加大碼黑鬼背心襯托下，其HipHop程度如與杜汶澤和陳小春相比，實在不遑多讓。水貨圈內盛傳祥嫂使咗唔少錢瘦身，今次有幸親眼目睹，祥嫂的纖纖小玉臂與身上的加大碼背心成強烈對比，實在我見猶憐；相信祥嫂今次已瘦身成功。問袁仁伉儷最近水貨生意如何？祥哥話：「最近成本漲得好快，尤其係舖租，業主經常以自由行為藉口，大幅加租四、五成起；之不過，唔係每間零售舖都受惠於自由行，例如我哋賣裏原宿水貨，或對面街嘅寵物店，你話會有幾多國內同胞嚟幫襯先？終於生意額冇大幅上升，但成本就不斷增加，所以要諗多啲計幫補。𠵱家我要每個禮拜飛一次，保持返貨速度，留住班富貴熟客。」祥嫂則露出潔白得耀眼的牙齒，笑笑口向我說：「話時話你都好耐冇幫襯，剛返到條NEIGHBORHOOD牛仔褲，六千幾蚊啫，一於諗諗佢！」&#13;<br> &#13;<br> 主持人：大食Jack&#13;<br> 八卦熱報：<ahref>tai_sick_jack@yahoo.com.hk </ahref></p></body></html>