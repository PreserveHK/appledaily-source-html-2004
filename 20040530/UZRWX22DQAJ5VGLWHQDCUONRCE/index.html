<html><header><meta charset="utf-8"><title>愛情篇：談情最弱</title></header><body><h1>愛情篇：談情最弱</h1><p>與林峯傳過緋聞的圈中女星可謂一隻手都數不完，包括李彩樺（Rain）、胡杏兒、葉璇、楊雪、戴蘊慧和戴辛尉等。當中與阿Rain的緋聞更是沒完沒了，被人談論至今。&#13;<br> <br> <spanclass>拍過一次拖 &#13;<br> 問林峯對此有何感覺？他說：「嗰個緋聞表其實即係我嘅工作流程表，總之每拍完一套劇都會話我同嗰套劇嘅女藝人拍拖，戴蘊慧同戴辛尉更加係識咗成十年，以前我跟過佢哋爸爸戴思聰學唱歌，不過無論我點回答『唔係』，都俾人話我刻意迴避，都話覺得我尷尬。我諗下次有機會拍拖，我唔會揀圈中人。」&#13;<br> 林峯自言至今只有一次戀變經驗，愛情戲因此成為最弱的一環，他說：「十七歲拍拖，而且只係拍咗年多就分手，有導演都話我演親情同友情都OK，愛情就差啲。」&#13;<br> <br> <spanclass>後記：二十四歲大細路 &#13;<br> 當日相約林峯拍照的攀石場位於旺角鬧市，見他一邊行一邊神態自若地吃着五元一串的燒賣，更提醒身邊的經理人在訪問後要預留時間給他逛賣氣槍的玩具店，十分孩子氣，畢竟林峯仍是一個二十四歲的大男孩，縱使為人生路上跌跌碰碰感到傷痛，為是非不斷而懊惱，不過大哭一場後，又可以輕易忘記痛楚爬起身再來過，這大概就是年輕的優勢吧！</spanclass></spanclass></p></body></html>