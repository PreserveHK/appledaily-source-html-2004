<html><header><meta charset="utf-8"><title>　　麥國風左眼忽然多粒嘢 - 李八方</title></header><body><h1>　　麥國風左眼忽然多粒嘢 - 李八方</h1><p>立法會議員麥國風近排都算多事幹，噚日八方見到佢左眼腫咗，一問之下原來佢隻眼生咗粒瘜肉，重生咗一段時間，佢話：「我冇時間理佢，其實醫生都話要做手術切咗佢，但係到時要包住隻左眼，揸車好唔方便，我又怕俾記者影到相，以為我做咗乜搞成咁，所以都係諗住遲啲搵幾日可以乜都唔做，留喺屋企休息先做手術。」&#13;<br> 講起有雜誌話佢同民主黨關係唔係咁好，佢話：「根本冇咁嘅事，不過我唔想澄清囉，我都唔鍾意澄清嘅，嗰件懷疑有人洩露立法會機密嘅事，我都冇澄清到。」好，唔鍾意澄清就唔好澄清啦，八方收到嘞。&#13;<br> （圖）麥國風左眼已經腫起晒。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>