<html><header><meta charset="utf-8"><title>趕拍戲原定10月加場叫停<br>許冠傑取消十場演唱會</title></header><body><h1>趕拍戲原定10月加場叫停<br>許冠傑取消十場演唱會</h1><p>許冠傑（Sam）本周六開始舉行的復出演唱會門票一早售罄，阿Sam為饗歌迷，本決定八月和十月各加開十場個唱，但前晚阿Sam突然決定取消十月的加場安排，因為他要趕拍兩齣電影，而且他覺得唱二十場已經十分足夠，看來不少歌迷要失望而回。</p><p>許冠傑將於本周六（下月五日）開始在紅館舉行十場復出演唱會，反應甚為理想，早前更掀起撲飛熱，甚至有黃牛黨趁機將門票在網上炒賣圖利，警方日前才拘捕十名涉嫌炒飛的男女。本來阿Sam還準備分別在八月及十月各加開十場個唱，實行來個演唱會三部曲，但阿Sam前晚突然決定取消十月的演唱會，只會在八月四日至十三日再加開十場，相信炒飛風潮可能會因此愈演愈烈。<br> &#13;<br> <spanclass>分身不暇&#13;<br> 多齣電影斟洽中 &#13;<br> 昨日記者向演唱會主辦人丘亞葵查詢此事時，他在電話中證實阿Sam已決定取消十月的加場計劃。丘亞葵說：「因為阿Sam手頭上有好多電影斟洽中，佢嚟緊要花啲時間喺拍戲方面，佢亦覺得開二十場已經好夠喇，所以先決定十月唔加場。」&#13;<br> 阿Sam個唱門票供不應求才會被不法之徒趁機炒賣黃牛飛圖利，現時由原來總共開三十場演唱會變成只開二十場，不怕炒飛之風更盛？丘亞葵說：「呢個係兩難嘅局面，做生意梗係想愈開愈多啦！但冇可能谷到佢咁盡㗎嘛，阿Sam覺得炒飛唔係佢想像範圍之內嘅事。」</spanclass></p><p><spanclass>準時入場&#13;<br> 遲到觀眾冇禮物 &#13;<br> 至於十月初的紅館檔期，本來是Ba叔欲舉辦鄭中基演唱會而訂下的，後來他將檔期讓出，現時該檔期暫時懸空。昨日Ba叔在電話中說：「因為我同阿Sam合作搞兩部新戲，佢開二十場都夠皮啦！做完八月演唱會就幫我搞新戲嘅嘢，十月個期我同其他歌星傾緊。」&#13;<br> 而丘亞葵昨日在電話中又提醒入場觀眾，阿Sam的演唱會將準時於八時正開始，屆時每位入場觀眾都會獲贈一個禮物包，內裏包括有面具、口水肩及一些小玩意，因阿Sam希望能與觀眾互動，可能會突然要求觀眾一同帶上面具，實行與全場觀眾一齊玩，但過了八時才入場的觀眾將不會獲贈禮物包。&#13;<br> 丘亞葵說：「到時演唱會嘅項目好緊湊，成晚有八十五個項目，阿Sam獨唱加埋同人合唱在內，會唱五十首歌咁多，成晚節目長達三個半鐘左右。」而阿Sam胞兄許冠文更會在演唱會中表演棟篤笑。&#13;<br> 此外，阿Sam近日忙於為演唱會綵排，昨日他與一班Sam'sAngel在九龍灣國際展貿中心練習，官恩娜與鄭融都有到場。鄭融表示本周會正式到紅館踏台板，問到阿Sam心情是否緊張？鄭融說：「唔緊張，佢咁有經驗，隊Band佢都夾開㗎，佢重好輕鬆咁同我哋傾偈，亦唔覺佢瘦咗。」&#13;<br> 採訪：蔡丹、卓美娟</spanclass></p></body></html>