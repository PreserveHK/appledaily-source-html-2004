<html><header><meta charset="utf-8"><title>　　岳飛後人訪港 - 李八方</title></header><body><h1>　　岳飛後人訪港 - 李八方</h1><p>歷史上最配得起「精忠報國」四字嘅，當然唔係保安局前局長葉劉淑儀，而係宋朝嘅岳元帥岳飛。原來佢當年被奸臣秦檜害死後，岳氏一脈並沒有絕後，據來港訪問嘅「岳飛思想研究會」會長岳朝軍話，𠵱家岳飛後人有成四十五萬人，分布喺全國各地。&#13;<br> 呢次訪港嘅現代「岳家軍」有二十人，目的係要籌款喺內地興建以岳飛命名嘅希望學校，等岳元帥嘅精忠報國精神得以流傳，𠵱家喺內地已經有兩間岳飛學校。&#13;<br> 今次負責籌款嘅香港仁濟醫院同「《動感文學藝術》原創?發展協會」，會喺今年十一月二十六日至二十八日，喺葵青劇院上演四場慈善舞台劇《岳飛英雄傳》。&#13;<br> （圖）一班岳飛後人噚日去咗荃灣仁濟醫院參觀，好專心聽醫師（白袍者）講解。	張志華攝&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>