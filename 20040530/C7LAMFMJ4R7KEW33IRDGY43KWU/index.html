<html><header><meta charset="utf-8"><title>英雌唔易做　劇本背上腦<br>Kelly雙槍捉賊緊張失眠</title></header><body><h1>英雌唔易做　劇本背上腦<br>Kelly雙槍捉賊緊張失眠</h1><p>陳慧琳在電影《大事件》扮演硬朗警花，為了捉大賊小齊，搖身一變成為雙槍英雌，十分威風，但實際上她拍此部戲壓力很大，經常緊張到徹夜難眠。</p><p>由杜琪峰執導、陳慧琳（Kelly）、任賢齊和張家輝主演的《大事件》於下月十日上映，該片在康城首映後，隨即獲外國片商垂青，美國華納兄弟公司要購該片版權拍西片版，杜琪峰當然感到高興，因為今次他在康城有機會與世界各地傳媒見面，他們對杜琪峰的拍攝手法很感興趣，而陳慧琳持雙槍的造型亦令外國傳媒印象深刻。&#13;<br> <br> <spanclass>「滿腦子劇本」 &#13;<br> Kelly一向形象斯文，今次她一改風格變成硬朗警花，全力追捕頭號通緝犯，對她來說是一個很大挑戰，Kelly表示：「拍戲以嚟從未試過會有咁大壓力，其實壓力唔係來自導演，好老實講，啲人話導演好惡，但佢從來冇喺現場鬧過我，不過自己想做好部戲，所以開工前一晚我會好努力讀劇本，但讀完劇本上床，滿腦子諗住劇本，結果緊張到成晚失眠，所以拍呢部戲期間，我覺得係幾辛苦。」&#13;<br> <br> <spanclass>家輝感激改變 &#13;<br> 張家輝在戲中是飾演一位脾氣暴躁的督察，為了破案可以不惜一切，家輝表示：「拍杜琪峰嘅電影我係有一份期待，因為呢位導演好善於改變演員，而事實上喺《大事件》改變咗我，造就咗一個不一樣的張家輝，我期待同杜琪峰導演再有合作機會。」</spanclass></spanclass></p></body></html>