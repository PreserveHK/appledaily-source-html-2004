<html><header><meta charset="utf-8"><title>「與特區脫鈎」　導致人大釋法<br>鄔維庸指特首冇威信冇威望</title></header><body><h1>「與特區脫鈎」　導致人大釋法<br>鄔維庸指特首冇威信冇威望</h1><p>【本報訊】人大常委就特區行政長官及立法會選舉釋法事件中，特首董建華扮演的角色惹人關注，港區人大鄔維庸昨直指，中央要釋法是因為有感「特首同特區脫咗鈎」，更指港人要撫心自問為何不獲中央信任。有法律學者指特首「既不能取信於中央，亦不能取信於港人」。立法會議員梁耀忠則批評鄔維庸的說法「離譜」，質疑特首為何不自我反省脫離香港民意的責任。　記者：何文雯</p><p>正在北京列席人大常委會會議的港區人大代表鄔維庸昨接受傳媒訪問時表示，中央主動釋法，是因為覺得香港回歸後失控，「好多事令特首好似冇晒威信、威望，其實某程度上睇起來，特首同特區脫咗鈎，中央信任特首，並不代表中央要信任特區，中央覺得權力授予咗畀你，如果一直唔管，唔行使權力，就會覺得失控。」<br> &#13;<br> <spanclass>插手港事會愈來愈多 &#13;<br> 鄔維庸續稱：「中央好鍾意理香港咩？絕對唔係，好似如果我知道老竇老母搵食好辛苦，有咩嘢應該忍吓，以大局為重，所謂一家人心態。」&#13;<br> 鄔維庸又指所有香港人都要思考，為何會出現目前局面，「到今日中央對特首重係信任嘅，但點解中央對香港似乎唔信任呢？每個香港人都有責任撫心自問，點解搞到今日局面。」&#13;<br> 他批評一些香港傳媒不斷抨擊人大常委會釋法，若不改變，香港永遠不能與中央建立良好關係，他指中央在不信任香港情況下，會愈來愈多插手香港事務，日後亦不排除會再釋法。&#13;<br> 對於鄔維庸指特首與港人脫鈎，城大公共及社會行政學系教授張炳良指社會上大部份人都有同感，但若因此而要釋法，則不合邏輯，因「中央釋法，都唔代表特首可以同香港民意掛返鈎。」至於鄔維庸指中央仍信任特首，張炳良認為特區政府早前已表示，政改需由政府啟動，但北京仍堅持釋法，顯示「中央都未必信得過特區政府，驚佢駕馭唔到本地強大嘅民主訴求。」&#13;<br> 港大法律系副教授戴耀廷昨出席多個民主派團體舉辦的反釋法論壇時表示，人大釋法顯示中央取回主導，不再依靠特首作為在香港的代言人，他慨歎「呢個係董生嘅悲哀，亦係港人嘅悲哀」，特首要對此負上責任，因回歸以來他的管治表現，令中央失去信心，中央政府才轉而選擇以釋法取回主導角色。」他又慨歎：「其實釋法最傷嘅係董生，佢既不能取信中央，亦不能取信港人」。</spanclass></p><p><spanclass>罪歸港人言論遭炮轟 &#13;<br> 街工立法會議員梁耀忠接受訪問時批評鄔維庸將責任推到港人身上是「離譜」，因即使出現問題，可能雙方都有責任，「點解特首唔檢討下自己有冇問題？」&#13;<br> 若中央因此要釋法，梁耀忠大呼不公平，指中央不應只聽左派一面之詞，就「不問情由，攞出藤條打人」。特首辦昨晚對鄔、戴二人的言論不予置評。&#13;<br> 另外，人大常委曾憲梓批評計劃抗議釋法的人，指他們故意搞亂香港，唯恐天下不亂。民主黨主席楊森直斥曾憲梓的言論是「愚忠誤國」。</spanclass></p></body></html>