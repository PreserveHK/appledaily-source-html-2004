<html><header><meta charset="utf-8"><title>華仔連跑三場勁High</title></header><body><h1>華仔連跑三場勁High</h1><p>前晚贏得「最佳男主角」的劉德華，對於上台講說話被無綫腰斬一事不會感到不開心，他說：「我明白廣告時間重要cut唔到，唔緊要，自己歌迷會有錄到。」記者問華仔fans在會場錄影豈非侵權？華仔說：「唔係商業用途咪得囉，歌迷會有錄到，入我歌迷會咪睇到囉。」<br> &#13;<br> <spanclass>為劉偉強賀牛一 &#13;<br> 任達華早前奪取金紫荊影帝時，表示會請《PTU》工作人員旅行，由於《PTU》與《大隻佬》是同一班工作人員，華仔遂表示他可跟任達華每人負擔一半費用，請大家到老沃度假。&#13;<br> 華仔得獎後，數以百計fans在會場外拉起橫額及送上香檳恭賀，而華仔前晚更連走三場，除出席大會慶功宴外，更到向太慶功宴及林建岳於北京道食肆所舉行的慶功宴，前日剛巧為導演劉偉強生日，林建岳遂為他賀牛一。&#13;<br> 華仔前晚所到之處均有大批fans等候，他在車上不時從車頂伸出頭來跟fans碰杯，及至凌晨一時半左右，華仔返回加多利山寓所時，更有過百fans等候，並一度衝入華仔寓所。&#13;<br> 採訪：何永寧、王崇穎　攝影：陳慧安</spanclass></p></body></html>