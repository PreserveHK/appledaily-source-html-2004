<html><header><meta charset="utf-8"><title>一周波鞋情報</title></header><body><h1>一周波鞋情報</h1><p><spanclass><fontstyle>MT580新色曝光！&#13;<br>最新MT580搞到滿城風雨，因之前有傳最新一對RealmadHECTIC580會改用996，外間等了又等，不過今日合作單位之一的MitaSneaker的網站終於發布最新的MT580。不過新一對MT580同上一對一樣，要預先上網登記再抽獎，一樣只限日本人，即係香港波鞋迷又要捱貴水貨。（查詢：<ahref>www.MitaSneaker.com）</ahref></fontstyle></spanclass></p><p><spanclass><fontstyle>復刻籃球潮鞋AirForceMax  &#13;<br> 連RealmadHECTIC都選中AirForceMax推出特別版，就知呢對80年代的籃球鞋有幾潮，唔經唔覺AirForceMax復刻後推出了已有8種顏色，今次呢對白×粉藍當年並冇推出過，但呢種配色對於現時來說可算係方便易襯，打波更係一流。（$999/c）</fontstyle></spanclass></p><p><spanclass><fontstyle>Jordan4代復刻新色  &#13;<br> 香港Nike行貨做嘢都算快，一個多月之前才推出白×綠的復刻Jordan4代，話咁快又再推出新色，雖然水貨到港經已有一段時間，但價錢一直高企$1,500左右，而行貨則只需一半左右，價錢平經已值得大家等。（$899/d）</fontstyle></spanclass></p><p><spanclass><fontstyle>冇罩版Jordan19SE  &#13;<br> 老實講，Jordan系列的鞋款真係舊的好，但由於Jordan的Fans奇多，所以新鞋依然支持者眾。新一對第19代唔知大家又覺得點，小弟就覺得外形太過Hi-Tech，喺大家還未能接受之際，Jordan經已推出了SE版，即冇罩版19代。即時覺得唔錯，着來打波一流。（$1,299/d）</fontstyle></spanclass></p><p><spanclass><fontstyle>復刻AirUptempoLowCut  &#13;<br> 當年AirUptempo可算係90年代籃球鞋中的佼佼者，着過都知AirUptempo出名舒服，鞋底的大Air更係一大賣點，不少籃球迷更慨歎當年冇入多對，今日終於推出復刻，雖然係LowCut版本，但比起Hi-Cut更輕盈。</fontstyle></spanclass></p><p><spanclass><fontstyle>柏賓公牛戰鞋AirFlight  &#13;<br> 當年公牛孖寶Jordan與柏賓，一個着AirJordan，一個着AirFlight，於球場上可算係無敵組合。多年來AirJordan不斷推出復刻，但AirFlight的復刻少之又少，不少波鞋迷都大感可惜，所以一見AirFlight推出復刻就記得唔好走寶，雖然呢對並唔係紅Flight，但依然值得捧場。</fontstyle></spanclass></p><p><br> &#13;<br> <b> 售賣點</b> &#13;<br> a/APB01（27826097）&#13;<br> 旺角信和中心地下G34、35號舖&#13;<br> &#13;<br> b/REACH（27717333）&#13;<br> 旺角上海街426號萬事昌中心1202室&#13;<br> &#13;<br> c/SportGalleryExpress（23881332）&#13;<br> 旺角信和中心地下G5、6號舖&#13;<br> &#13;<br> d/NikeShop（23779660）&#13;<br> 尖沙嘴柏麗購物大道G33-34舖</p></body></html>