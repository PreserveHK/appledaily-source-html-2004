<html><header><meta charset="utf-8"><title>千金小姐Paris短裙兜客</title></header><body><h1>千金小姐Paris短裙兜客</h1><p>富家女ParisHilton前日繼續為佢本唔係自己寫嘅自傳《ConfessionsofanHeiress》宣傳，佢喺著名百貨公司沃爾瑪嘅加州分店舉行簽名會，佢當然好識做咁着番條白色短裙引誘吓人啦，不過日前就有五十人喺簽名會外抗議，話佢本書淨係啱俾倉鼠當床瞓。另外，Paris早前被轟喺紐約時裝展全程不停傾偈，騷擾其他來賓。</p></body></html>