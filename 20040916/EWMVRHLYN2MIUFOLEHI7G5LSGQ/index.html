<html><header><meta charset="utf-8"><title>NikeAFI×Mita溫故知新集30年大成</title></header><body><h1>NikeAFI×Mita溫故知新集30年大成</h1><p>Nike的AirForceI由Union的LV版紅到現在的hTm系列，差不多有4年時間，一對鞋能於潮流界企咁耐，定必有它的吸引之處。款式經典外，AirForceI又易襯，就連時裝狂Wyman到𠵱家都會着住全白AirForceI襯Hi-Fashion，你就會知AirForceI有幾好襯。雖然AirForceI現時的人氣真係有點不復當年勇，但Nike未曾遺棄呢對經典波鞋，新作有聯同日本波鞋潮舖MitaSneaker推出名為「溫故知新」的新鞋款，單睇個名又以為係日本仔復刻之作，但見到真身時就知呢對「溫故知新」集合Nike30年潮流元素，即睇！&#13;<br>記者：李崗華&#13;<br>攝影：楊錦文</p><p><spanclass><fontstyle>Nike×MitaSneaker結合3個年代物料  &#13;<br> 第一眼見到呢對「溫故知新」，即時覺得鞋身的顏色及物料配搭有點怪，但怪得嚟又幾吸引，可算係近期繼鱷魚皮hTmAirForceI後的佳作。鞋名叫得「溫故知新」，Nike當然想借呢對新作同大家溫習一下波鞋由80年代到現在的威水史，3種不同的物料分別係代表80、90及現代波鞋的潮流元素，當中有鴕鳥皮、漆皮及Nike於90年代的得意之作DriFit物料，呢幾種元素都係Nike由80年代到現在於波鞋中經常使用而又能大熱的賣點，所以呢對鞋除叫「溫故知新」外，亦可說是Nike的晒冷之作。</fontstyle></spanclass></p><p><spanclass><fontstyle>NikeAirForceI溫故知新（$1,290/a）  &#13;<br> <b> DetailsCheck</b> </fontstyle></spanclass></p><p><spanclass><fontstyle>URL棒球第3彈東京巨人隊！  &#13;<br> 一直都唔係好明棒球同板鞋有乜關連，喺小弟尚未解開呢個謎之前，Nike又再推出新一對URL棒球隊系列，繼上一次為台灣棒球隊推出URL後，今次返回日本，與東京巨人隊合作，與第一代的阪神老虎隊一樣，鞋印有1字的號碼，但今次的巨人隊URL與上一次有點不同，售賣的地方不再是美國的Supreme，雖然好似冇咁矜貴，但對波鞋狂來說卻是一大喜訊，因為冇咁矜貴，所以售價比阪神老虎隊URL平了一半有多，只需700元，以一對Crossover的波鞋來說呢個價真係抵到爛。（$700/b）</fontstyle></spanclass></p><p><spanclass><fontstyle>波鞋網站權威CrookedTongues×NewBalance576  &#13;<br> 相信波鞋迷都曾上過<ahref http:>CrookedTongues.com ，呢個可以說是波鞋網站的一大權威，以報道新款波鞋起家，創辦至今擁有不少Fans。今次NB就聯同CrookedTongues.com合作推出576，而且一出就四隻色，每對配色均由CrookedTongues.com話事。由波鞋迷話事，效果一定好，所以四對的NB配色都非常特別，但由於產量極少，所以暫時到港的只有一對，矜貴到爆。（未定價/b）</ahref></fontstyle></spanclass></p><p><br> &#13;<br> <b> 售賣點</b> &#13;<br> a/APB01（27826097）&#13;<br> 旺角信和中心地下G34、35號舖&#13;<br> &#13;<br> b/REACH（27717333）&#13;<br> 旺角上海街426號萬事昌中心1202室&#13;<br> &#13;<br> c/SportGalleryExpress（23881332）&#13;<br> 旺角信和中心地下G5、6號舖&#13;<br> &#13;<br> d/NikeShop（23779660）&#13;<br> 尖沙嘴柏麗購物大道G33-34舖</p></body></html>