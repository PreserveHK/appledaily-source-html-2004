<html><header><meta charset="utf-8"><title>韋史密夫敬業樂業縱橫四洲</title></header><body><h1>韋史密夫敬業樂業縱橫四洲</h1><p>荷李活型仔男星韋史密夫（WillSmith、中）真係敬業樂業，佢繼喺美洲、亞洲同歐洲宣傳佢套《智能叛變》後，前日又飛咗去非洲宣傳。韋哥喺南非嘅約翰內斯堡出席《智》片嘅大型首映，同影迷打成一片。韋哥套戲喺美國上咗兩個月，佢就宣傳足咁耐，佢重話寧願一世唔拍戲，淨係做宣傳喎。</p></body></html>