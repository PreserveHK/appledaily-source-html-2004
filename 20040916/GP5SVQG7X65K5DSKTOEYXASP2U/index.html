<html><header><meta charset="utf-8"><title>大專開學手機特集滑蓋+細機至潮</title></header><body><h1>大專開學手機特集滑蓋+細機至潮</h1><p>踏入9月中，大部份大專都應該開咗課，相信書、簿之物，大家都已經買齊；不過呢個年頭做學生咁繁忙，又要秘撈、又要夾同學做Paper，一部功能齊全嘅手機就點都唔少得，所以今日特別搵嚟至潮至抵玩嘅「開學手機」，平有平買，潮有潮玩！&#13;<br>記者：朱崇德&#13;<br>攝影：陳盛臣　&#13;<br>ImageGirl：Clairol（StarAsia）</p><p><spanclass><fontstyle>最In手機  &#13;<br> 真係唔敢相信𠵱家大專生嘅經濟能力，聽先達Sales講，好多時下上班族嘅「搵食」手機，都係大專生嘅至愛；呢期至冧嘅手機款，都係「滑蓋式」加細部小巧，價錢最高上到$3,000餘，都話負擔得起。&#13;<br> &#13;<br> <spanclass><fontstyle>SAMSUNGSGH-E800冧女「滑」「蛋」  &#13;<br> 小記讀書時是窮苦學生，平平哋快餐店食個滑蛋牛飯當一餐，不過𠵱家學生至Hit嘅「滑蛋」，就盛惠$2,780！所講是三星新落場嘅E800，細細部只有87×43×23.5mm，操控盡在「掌」握中，加上白色焗漆機身兼可愛蛋形設計，所以甚得女大專生歡心，所以絕對係呢期冧女手機；而且佢重有至Hit嘅滑蓋設計，單手開閂都係輕而易舉，加上如珠盤散落嘅64和弦清脆鈴聲，冧女手機之名絕非無因；據知佢個二手價企硬2千中，有回籠價值，手緊時又可以折現，「抵玩」亦是令學生客喜愛原因之一。&#13;<br> &#13;<br> <b> Profile</b> &#13;<br> 制式：GSM900/1800/（雙頻）&#13;<br> 尺寸：87×43×23.5mm&#13;<br> 重量：86克&#13;<br> 其他：6萬5千色、30萬像素鏡頭、4倍數碼變焦、64和弦鈴聲、MMS、WAP2.0、Java、GPRS&#13;<br> $2,650（a）</fontstyle></spanclass></fontstyle></spanclass></p><p><spanclass><fontstyle>PanasonicX500DC手機Crossover  &#13;<br> X500是Panasonic第一部滑蓋式手機，最特別之處是佢同DC玩Crossover，機背造型成部CoolPix990一樣，加上鏡頭旁重有MobileCamera、F焦距等資料，影相手機之名因而得來！影相格式有多種，640×480、320×240、160×120及128×128，雖然內置4MB記憶體唔可以再加外置插卡，不過一樣可以靈活調度，再加上夕陽、灰階、負片、版畫及冷調等多種拍攝模式，和DC常用的AVI短片格式，一部手機，簡直抵得住半部入門DC。&#13;<br> &#13;<br> <b> Profile</b> &#13;<br> 制式：GSM900/1800（雙頻）&#13;<br> 尺寸：85×47×22.5mm&#13;<br> 重量：91克&#13;<br> 其他：6萬5千色、30萬像素鏡頭、4倍數碼變焦、錄像、來電相片、語音備忘、40和弦鈴聲、MMS、Java、GPRS&#13;<br> $2,180（b）</fontstyle></spanclass></p><p><spanclass><fontstyle>SonyEricssonK500i好玩自選MP3鈴聲  &#13;<br> K700i係呢期Hit機，不過價錢成$3,000，二手價又唔夠硬淨，學生客入貨前都會多考慮；不過佢最近新出嘅「細佬版」K500i，功能減啲，但到價位，抵入！1.9"LCD超細緻，加上30萬像素鏡頭和短片功能，錄、影功能玩得夠靚夠絕！不過最開心都係佢個MP3功能，除咗自家聽，重可以用作來電鈴聲，$2,180價位有相同功能機種唔多，熱賣當然有佢原因。&#13;<br> &#13;<br> <b> Profile</b> &#13;<br> 制式：GSM900/1800/1900（三頻）&#13;<br> 尺寸：102×46×14mm&#13;<br> 重量：80克&#13;<br> 其他：6萬5千色、30萬像素鏡頭、錄像、40和弦鈴聲、MP3鈴聲、錄音、MMS、WAP2.0、Java、GPRS&#13;<br> $2,180（a）</fontstyle></spanclass></p><p><spanclass><fontstyle>唔過千精選  &#13;<br> 花得起，手機固然多選擇；如果要實用、抵玩，都未必下下要「一擲千金」，其實市面上都有好多唔過千元手機，一樣玩彩芒兼靚話音。&#13;<br> &#13;<br> <spanclass><fontstyle>TELSONTDG-320$980玩彩芒滑蓋  &#13;<br> 滑蓋機，未必係富學生嘅專利，呢部國產TELSONTDG-320，機價$980一樣有至潮嘅滑蓋設計，而且機身勁細74×39×20.4mm，機度真係同張信用卡有得比；顯示屏一樣玩盡6萬5千色彩芒、40和弦鈴聲，絕對唔會俾其他手機比下去。雖然並冇內建相機鏡頭，但內置有3組可愛卡通待機動畫，畀你解解悶；最開心係跟機送兩嚿電，𠵱家嘅手機Package中實在罕見。&#13;<br> &#13;<br> <b> Profile</b> &#13;<br> 制式：GSM900/1800（雙頻）&#13;<br> 尺寸：74×39×20.4mm&#13;<br> 重量：70.5克&#13;<br> 其他：６萬５千色、卡通ScreenSaver、40和弦鈴聲、SMS、WAP&#13;<br> $980（b）</fontstyle></spanclass></fontstyle></spanclass></p><p><spanclass><fontstyle>SonyEricssonT230最平4,096色彩芒機  &#13;<br> 唔過千元手機！話音功能又有番咁上下，首選最平都係呢部T230，先達Sales話呢部機算係最少「鑊氣」問題，加上個$4,096色STN顯示屏質素唔錯，抵玩！雖然冇內置鏡頭，但只要加幾百蚊，就可以買個MCA-30外置式30萬像素鏡頭，玩法豐儉由人，而且佢重內置有《V-RALLY2》遊戲，唔夠玩重支援Mophun下載遊戲，幾百蚊價錢，真係無話可說。&#13;<br> &#13;<br> <b> Profile</b> &#13;<br> 制式：GSM900/1800（雙頻）&#13;<br> 尺寸：101×44×18mm&#13;<br> 重量：80克&#13;<br> 其他：4,096色、32和弦鈴聲、MMS、WAP、GPRS&#13;<br> $680（a）</fontstyle></spanclass></p><p><spanclass><fontstyle>SIEMENSC62話音表現中規中矩  &#13;<br> 圓頭圓面嘅C62，賣相絕不失大廠Feel；話音質素中規中矩，雖然冇內置鏡頭，不過只需花幾百買個QuickPicICP500，一樣可以拍到30萬像素相片，鏡頭用CCD，質素尤佳；內置遊戲好搞鬼，《鑽石遊戲》夠襟玩、《算命》可測愛情、財運，玩味十足。&#13;<br> &#13;<br> <b> Profile</b> &#13;<br> 制式：GSM900/1800（雙頻）&#13;<br> 尺寸：101×44×20mm&#13;<br> 重量：85克&#13;<br> 其他：4,096色、16和弦鈴聲、MMS、WAP、GPRS&#13;<br> $880（b）</fontstyle></spanclass></p><p><spanclass><fontstyle>潮爆打機族  &#13;<br> 好多人都話新一代青年，都係打機長大的，用手機嚟打機，唔好以為一味得《貪食蛇》、《俄羅斯方塊》咁寡，其實𠵱家有啲手機，可以話完全為打機而設，Download多款遊戲，專設嘅按鍵，「手機打機」亦係好多人買機選擇條件。&#13;<br> &#13;<br> <spanclass><fontstyle>NokiaN-GAGEQD最好手感打機專機  &#13;<br> 為打機而設嘅手機，當然不能不提新版N-GAGEQD，基本手機設計已經成部GBA一樣，新版QD雖然顯示屏只有4,096色，不過光度刻意增強，再配合改善了的喇叭及震動效果，打機感覺一流，最開心係可以透過GPRS或藍芽作連線對戰，同朋友靜雞雞打友誼賽，都冇人知；問大專生最愛QD甚麼，個個都話佢網上遊戲資源勁多，現在最Hit有《TheSIM》、《Ashen》等。&#13;<br> &#13;<br> <b> Profile</b> &#13;<br> 制式：GSM900/1800（雙頻）&#13;<br> 尺寸：118×68×22mm&#13;<br> 重量：143克&#13;<br> 其他：4096色、24和弦鈴聲、藍芽、MMS、WAP、Java、GPRS、MMC插槽&#13;<br> $1,880（a）</fontstyle></spanclass></fontstyle></spanclass></p><p><spanclass><fontstyle>PANTECHGF2003D靚音效打機  &#13;<br> 講到GF200，相信無人不識佢個獨家靚3D音效吧！將此機連結上Java下載遊戲功能，同3D遊戲引擎，玩落更是爽利無比！由於採用摺機設計，所以有雙芒，內芒1.8"、外芒1.2"，同為靚畫質26萬色，而且33萬像素鏡頭係採用CCD設計，畫質當然有返咁上下，最強係佢擁有15格靜態相片連拍，同10秒短片功能，真係玩法多多。&#13;<br> &#13;<br> <b> Profile</b> &#13;<br> 制式：GSM900/1800/1900（三頻）&#13;<br> 尺寸：81×41×22mm&#13;<br> 重量：85克&#13;<br> 其他：26萬色、64和弦鈴聲、33萬像素CCD鏡頭、短片、錄音備忘、7色來電閃燈、藍芽、MMS、Java、GPRS、紅外線&#13;<br> $3,180（b）</fontstyle></spanclass></p><p>（a）MoshiMoshi（23988884）&#13;<br> 地址：旺角亞皆老街先達廣場G65舖&#13;<br> &#13;<br> （b）T.ONE（26289090）&#13;<br> 地址：旺角亞皆老街先達廣場G60舖</p></body></html>