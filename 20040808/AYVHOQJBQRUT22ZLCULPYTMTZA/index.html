<html><header><meta charset="utf-8"><title>挾《棟篤神探》餘威<br>奸仔子華反撲影圈</title></header><body><h1>挾《棟篤神探》餘威<br>奸仔子華反撲影圈</h1><p>《棟篤神探》中的莫探員黃子華，在無綫平步青雲，但在影壇卻連番失利，他自導自演的《一蚊雞保鑣》票房仆直，但他未曾放棄，更一改戲路再闖影壇，在新片《阿孖有難》中演大反派。</p><p><spanclass>事業篇：影壇失利當交學費 &#13;<br> 現已四十三歲的黃子華，因一部處境劇《男親女愛》而人氣急升，近日無綫播映的《棟篤神探》，更奠定了他冷面笑匠的地位。&#13;<br> 子華在無綫甚吃得開，但轉戰電影卻落得慘淡收場，無論是他自導自演的《一蚊雞保鑣》，還是與影后梅艷芳合演的《男歌女唱》，票房成績也叫人慘不忍睹。似乎子華應將時間投資在電視圈，總好過在電影行業蹉跎。<br> &#13;<br> <spanclass>大卡士唔一定收得 &#13;<br> 子華承認電影成績不及電視，但他卻未因為數字上的問題而就此罷休，他說：「電視睇收視，電影就睇票房，但係咪認輸呢？又係另一個問題，電影好講天時、地利、人和，好多大明星唔係套套戲都收得，冇一個一定得嘅大卡士，要睇成個製作。係咪觀眾唔捨得畀錢睇黃子華呢？但棟篤笑成幾百蚊一張飛，重貴過睇戲，啲觀眾又一樣買飛嚟睇噃！&#13;<br> 「《一蚊雞保鑣》係我第一部自己執導嘅電影，我拍完之後先知道，拍一部喜劇原來唔可以乜都理，而且我做商業電影原來係冇耐性，呢次就當係一個學習過程。」<br> &#13;<br> <spanclass>見好即收拒拍續集 &#13;<br> 電影上的連番失利，令子華往後選擇劇本時也份外小心，近日他已推掉兩部擔正做主角的電影，寧願為鄭伊健與蔡卓妍主演的《阿孖有難》客串做大反派，因子華認為今次做大反派發揮較大，他說：「相信觀眾都想睇吓做大反派嘅黃子華係點，可能到時我一出場，啲觀眾都係笑，但我唔會限制自己淨係做某一類型嘅角色。」</spanclass></spanclass></spanclass></p><p>近日收視高企的《棟篤神探》中，子華認為除蔡少芬外，蔣志光和魏駿傑亦演得很出位，若將來有機會定會爭取跟二人合作，不過，若無綫開拍《棟》劇續集，子華表示不會接拍，他說：「見好就收，就好似當年我做《男親女愛》一樣，而且演員應該試多啲唔同嘅嘢。」&#13;<br> 不少演員埋怨拍電視劇過的是非人生活，但卻絕少聽聞子華在傳媒前呻過半句，他笑說：「我好佩服嗰啲演員，如果換咗係我嘅話，就一定死得！可能自己一世夠運，拍親劇啲通告都唔算太密，其實頂唔住可以休息㗎，我自己就有限額，頂多連續拍三日三夜，而且開劇嗰幾個月，我特登請個司機揸車。」<br> &#13;<br> <spanclass>做老闆出碟話晒事 &#13;<br> 先後做過電視劇、電影及棟篤笑的子華，目前最大心願就是出唱片，但不是以他的個人名義出碟，而是他近日新組成的樂隊「哈痞」（Happy），子華說：「今次係我自己做老闆投資，我唔傾其他唱片公司係因為唔想到時我哋作好啲歌，唱片公司又話呢首唔得、嗰首要改，做老闆可以自己話晒事。」</spanclass></p></body></html>