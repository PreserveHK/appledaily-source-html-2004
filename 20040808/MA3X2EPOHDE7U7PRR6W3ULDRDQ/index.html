<html><header><meta charset="utf-8"><title>Kelly基仔射藝爭分</title></header><body><h1>Kelly基仔射藝爭分</h1><p>陳慧琳（Kelly）、許志安、盧巧音、黃伊汶和一班《皆大歡喜》演員昨日在將軍澳電視廣播城，演出《活力動感樟木頭》，鄭裕玲（嘟嘟）和鄧梓峰則擔任司儀。昨日傍晚舉行拜神儀式時，許志安與《皆》劇演員各自踢波或聊天，嘟嘟見狀即發號施令說：「歌星隊同《皆大》隊，拜神啦！」眾人才乖乖埋位拜神。&#13;<br> 昨晚Kelly與安仔等組成的歌星隊，跟《皆大歡喜》隊比賽，兩隊人馬一開騷更先合唱一曲《最緊要好玩》。而玩遊戲期間，Kelly負責射箭，古巨基則射籃，為歌星隊爭取得不少分數。&#13;<br> <br> <spanclass>嘟嘟傾續約 &#13;<br> 嘟嘟下月七日為無綫主持一個大型節目後，便跟公司約滿，她已約了高層陳志雲和樂易玲稍後商談續約事宜。另方面，有指盧巧音日前未有申請而穿了警察制服演出，盧巧音說：「我唔清楚，最好問番主辦單位商台，我都唔知嗰件係戲服定係真嘅制服，下次演出前我會問清楚，但相信以後都唔會重蹈覆轍。」&#13;<br> 採訪：卓寶花&#13;<br> 攝影：何國豪</spanclass></p></body></html>