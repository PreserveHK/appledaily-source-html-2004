<html><header><meta charset="utf-8"><title>八同門運動場上決高下<br>阿嬌負傷跨欄奪魁　勁！</title></header><body><h1>八同門運動場上決高下<br>阿嬌負傷跨欄奪魁　勁！</h1><p>組合Twins及Boy'Z等八位同門師兄妹，昨日齊集屯門出席運動會，全場身形最細粒的鍾欣桐（阿嬌）戰鬥力卻最強，雖然她跨欄仆低，但仍堅持到最後，結果贏得冠軍，而Boy'Z兩子最不濟，一同包尾。</p><p>女子組合Twins、鄭希怡（Yumiko）、梁洛施（Isabella）、Boy'Z及ILoveUBoyz昨日於屯門嶺南大學室外運動場，出席由Neway主辦的「雙生奇謀運動會」，眾歌手與近二百名歌迷大玩田徑項目，賽果更是出人意表。&#13;<br> 兩位高妹Yumiko、Isabella及壯丁Boy'Z竟被最細粒的鍾欣桐撼低，阿嬌奮勇作賽，終贏得跨欄項目中的冠軍，取得一部單車作獎品。<br> &#13;<br> <spanclass>仆低照贏 &#13;<br> 阿嬌獎項贏得不易，她跨向最後一欄時不慎仆低，但眼見其他選手逼近，即忍痛爬起來，再發力跑向終點，最後她更贏得冠軍。而四位女歌手合力跑四乘一百接力賽時，第一棒的阿嬌亦顯露驚人爆炸力，而Isabella跑速甚高，到Yumiko接最後一棒時，她輕鬆地衝線。&#13;<br> 事後阿嬌說：「我之前拍戲時整傷腰頸，噚日去按摩整到啲舊患，今日係忍痛上場。」對於她跨欄表現神勇，阿嬌說：「頭先跌親唔係太痛，我見有人追上嚟，即刻發力囉，我細個時係田徑選手嚟㗎。」<br> &#13;<br> <spanclass>Boy'Z包尾 &#13;<br> 而Isabella平均表現不錯，她本來誇下海口揚言要贏單車，可惜卻敗給阿嬌。而ILoveUBoyz跨欄時突然飛甩爆炸頭假髮，場面頗惹笑。Boy'Z則包尾收場，Kenny更賴Steven說：「我知Steven包尾，咪包尾陪佢囉，我用心良苦㗎。」&#13;<br> 採訪：魯萍&#13;<br> 攝影：陳偉權</spanclass></spanclass></p></body></html>