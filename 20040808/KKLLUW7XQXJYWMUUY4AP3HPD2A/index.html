<html><header><meta charset="utf-8"><title>古着風吹RangerTee頂頭大熱</title></header><body><h1>古着風吹RangerTee頂頭大熱</h1><p>一到夏天，人人日日都笠件Tee就出街，貪佢夠方便又易襯。但當周街都係短袖日牌Tee嘅時候，你又有冇覺得有啲悶？咁不如試吓玩古着Tee，既食正今季的古着熱，而且款款只得一件，永冇同人撞款。要揀古着Tee，首推日本大熱的RangerTee及七分袖Tee，前者夠晒Vintage味，後者又可勁玩Layer。着Tee又唔想咁「老奉」？去片！&#13;<br>記者：李崗華&#13;<br>攝影：陳陶鈞</p><p><spanclass><fontstyle>㗎仔示範  &#13;<br> Vintage風吹，古着Tee喺日本方面的大熱程度，隨便打開日本潮流雜誌都睇得到，無論於街頭或潮界，示範人辦比比皆是。</fontstyle></spanclass></p><p><spanclass><fontstyle>首推RangerTee  &#13;<br> RangerTee即係領口、袖口有橡筋的VintageTee款，古着風吹令這種設計大熱。講到配襯RangerTee，真係簡單不過，下身最好着條DickiesWorkerPants，再襯一頂貨車帽，然後再踩對Converse，就夠晒古着味。重未明？即睇美華氏的Sales正確示範，順便俾各位偷吓師。&#13;<br> &#13;<br> On：Dee（左）&#13;<br> 黑色貨車帽（私物）&#13;<br> 灰×黑NFL49人LogoRangerTee（$80/a）&#13;<br> 黑色DickiesWorkerPants（$280/a）&#13;<br> &#13;<br> On：Philip&#13;<br> 白×黑TheCureRangerTee（$80/a）&#13;<br> 綠色DickiesWorkerPants（$280/a）</fontstyle></spanclass></p><p><spanclass><fontstyle>玩Layer必着七分袖  &#13;<br> 香港有人會覺得七分袖Tee唔長唔短好怪、好難襯，但日本仔就係鍾意七分袖夠怪，着上身夠特別。日本仔更將七分袖玩得出神入化，除單着一件外，更會用作底衫作配襯之用，做成極重的Layer效果，佢哋稱此着法為「重着」，着得愈多件就愈型，你收到冇？&#13;<br> &#13;<br> OnJacky：&#13;<br> 黃×紅公仔圖案七分袖Tee（$80/a）&#13;<br> 西部格仔恤（$290/a）&#13;<br> 綠色軍褲（$480/a）</fontstyle></spanclass></p><p><spanclass><fontstyle>街牌都有Ranger、七分袖Tee  &#13;<br> 如果你係街牌死硬派，又或始終都係接受唔到古着，想着Ranger及七分袖Tee亦一樣有得揀，因為不少街牌都順應潮流，推出了不少此類Tee，無論係日本及土炮街牌都有，應真熱鬧。</fontstyle></spanclass></p><p><br> &#13;<br> <b> 售賣點：</b> &#13;<br> （a）美華氏（28026886）天后維多利亞中心商場63舖&#13;<br> &#13;<br> （b）DoubleBrother（23116790）尖沙嘴加連威老道71號1樓&#13;<br> &#13;<br> （c）GAZELLE（23322005）旺角兆萬中心312舖</p></body></html>