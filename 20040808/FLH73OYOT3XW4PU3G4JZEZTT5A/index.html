<html><header><meta charset="utf-8"><title>事先張楊赴台不避連勝文<br>周汶錡讚男性紋身粗豪有型</title></header><body><h1>事先張楊赴台不避連勝文<br>周汶錡讚男性紋身粗豪有型</h1><p>名模周汶錡昨日往尖東出席一瑜伽活動時，被問到有報道指她不喜歡前男友杜德偉有紋身，她否認之餘，更指認識對方時他已有紋身，她覺得男性紋身更添粗豪及有型。周汶錡還透露遲些會往台灣工作，被問到怕不怕傳媒跟蹤她與連勝文，她說不怕。</p><p>名模周汶錡近來工作忙碌，昨日便分別往黃埔出席一健身中心開幕及到尖東帝國中心出席「全城健康YogaDay」活動，她並與現場觀眾分享做瑜伽的好處，她說：「我做瑜伽唔係只為減肥，對健康都好好，以前我跑步都會頭痛，做咗瑜伽後可以流好多汗，又瞓得好咗。」&#13;<br> <br> <spanclass>行得正唔怕被跟 &#13;<br> 記者提到周汶錡前男友杜德偉「大解放」，再在背部紋了一個十字架紋身，報道並指她不喜歡杜德偉紋身，她即否認說：「我冇講過唔鍾意佢紋身，我識佢時佢已經有紋身㗎啦。其實男仔紋身幾有型，又粗豪，不過自己就唔會考慮啦，因為我一來怕痛，二來都係鍾意白滑肌膚。」&#13;<br> 周汶錡透露遲些會往台灣工作，但說罷她即謂：「你哋都係唔好寫呢句。」記者問她是否怕被傳媒跟蹤她與連勝文約會？她則說：「我行得正企得正，唔怕人跟。」&#13;<br> <br> <spanclass>想出嫁拒任伴娘 &#13;<br> 此外，前晚周汶錡與李嘉慧及陳沛嘉等名模往上環信德中心行婚紗show，她還拋花球給現場觀眾。她表示已分別做過伴娘及姊妹，並笑言怕嫁不出所以不會再做伴娘，問她想不想接花球時，她說：「睇吓喺Christine（歐陽妙芝）婚禮接唔接到啦。」隨即又說：「我都冇對象，接嚟做乜鬼吖。」她並開心透露其《MyDreamWedding》婚紗書反應很好，她說：「𠵱家傾緊會喺北京同上海出版㖭。」</spanclass></spanclass></p></body></html>