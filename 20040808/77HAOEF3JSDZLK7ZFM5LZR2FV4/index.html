<html><header><meta charset="utf-8"><title>布坦妮俯身誘惑天王落網</title></header><body><h1>布坦妮俯身誘惑天王落網</h1><p>布坦妮梅菲（BrittanyMurphy）自從年初同未婚夫分手後，出席親大小活動都硬係要提住個前未婚夫，佢唔厭我羅拉都覺得厭。不過呢個情況好快會轉變，事關日前有人目睹布坦妮去MTV電視台錄影節目時，對被力捧為未來天王嘅歌手GavinDeGraw好冧，其間佢重喺Gavin面前跳跳紮，又不時俯低身露出心口，布坦妮呢招果然得米，兩人之後重交換咗電話㖭！</p></body></html>