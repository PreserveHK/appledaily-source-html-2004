<html><header><meta charset="utf-8"><title>煲碟王：《魔戒》亞拉岡化身西部牛仔<br>《極地爭雄》經典電影玩Fusion</title></header><body><h1>煲碟王：《魔戒》亞拉岡化身西部牛仔<br>《極地爭雄》經典電影玩Fusion</h1><p>飲食潮流興Fusion，一個地方食盡多地名菜，方便又過癮。今個星期新到嘅《極地爭雄》，都好有Fusion感覺；《魔戒》亞拉岡忽然上身，做《最後武士》式失意美國軍官，單槍匹馬到中東跑馬仔《壯志奔騰》一番，不幸遇上《奪寶奇兵》及《盜墓迷城》般的怪事；雖然溝到亂晒龍，不過勝在樣樣戲路都好似有啲，點都啱你睇！&#13;<br>記者：朱崇德&#13;<br></p><p>電影另一賣點之處，是男主角起用了《魔戒三部曲》人氣急升的型男域高摩天臣，挾片中「人中皇者阿拉岡」之勢，演出這齣動作特技電影。&#13;<br> &#13;<br> <spanclass><fontstyle>真人真事改編  &#13;<br> 故事改編自真人真事，主角霍普金（域飾）是一個印第安、白人混血兒，從軍後在一次解除印第安人武裝行動中，成了「蘇族」被滅族的罪人，令霍從此意志消沉。一次偶然機會，受到中東部落酋長挑戰，參加貝都因的終極賽馬，這可是千年來，年年舉辦的比賽，比賽距離三千英里，橫越阿拉伯沙漠（沿波斯灣、伊拉克前進，跨敘利亞沙漠到大馬士革），這是知名的「火海爭鋒」。</fontstyle></spanclass></p><p><spanclass><fontstyle>熱鬥小馬勁搶眼  &#13;<br> 論場面壯闊，《極》都可謂不惜工本，空運近800匹駿馬，到中東沙漠拍攝，都算近來少見的大成本動物電影。當中最搶鏡者，當然係域氏的座騎──希達哥啦！片中非常識做戲，間唔中重識得同鏡頭有眼神交流，非常鬼馬可愛，更令電影生色不少。&#13;<br> 不過唔講唔知，由於電影中所用的馬匹，全部從外地進口，唔習慣沙漠氣候就固然有之，而且佢哋對在沙漠經常遇到的駱駝，都會表現出緊張，拍有動物嘅電影，真係唔易！</fontstyle></spanclass></p><p><br> &#13;<br> <spanclass><fontstyle>必睇Bonus  &#13;<br> 近10分鐘的MakingOf《電影中的沙塵暴》，做得唔錯，沙漠中建賊城同解構假蝗蟲都好過癮；而且《特別收錄》內有隱藏片段，是搵返「蘇族」人講返呢段歷史，都算做得幾落心機。</fontstyle></spanclass></p><p><br> &#13;<br> &#13;<br> 價錢：$130&#13;<br> 區碼：3區&#13;<br> 時間：136分16秒&#13;<br> 螢幕比例：2.35:1&#13;<br> 音效：英語AC-3　5.1、英語dts、泰語AC-3　5.1&#13;<br> 字幕：英、泰、中（台式）、印尼、韓文&#13;<br> &#13;<br> DVDPRO&#13;<br> 地址：旺角奶路臣街6E德發商場地庫B4舖&#13;<br> 電話：23326326</p></body></html>