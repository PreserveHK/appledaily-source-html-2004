<html><header><meta charset="utf-8"><title>感情篇：保護女友幾乎冇命</title></header><body><h1>感情篇：保護女友幾乎冇命</h1><p>在幕前總是不解溫柔的黃子華，原來是相當細心體貼的男朋友，上周他為保護圈外女友免受狗仔隊追訪，不惜冒生命危險亡命飛車，幾乎三次墮進鬼門關。<br> &#13;<br> <spanclass>拚命踩油衝燈 &#13;<br> 子華日前談及此事時仍有餘悸：「班狗仔隊係咁追住我哋，想知我哋住邊度，所以我搏命踩油衝紅燈，我一路踩油一路心諗『我今次做硬戴安娜（已故威爾斯王妃）』。」子華表示，他亡命飛車時，差點與巴士及小巴撼個正着，有三次死裏逃生的經歷，令子華不禁抹一把汗，他說：「如果唔係女友喺隔籬，我一定揸得重狼，不過無論你點避都好，到最後一定輸梗。」&#13;<br> 其實子華的女友已經曝光多次，為何子華仍如此避忌？他說：「其實我冇問題，我入得呢行就預咗俾人影，但女友唔想，因為佢係圈外人，有自己嘅生活空間，如果成日俾人影相見報，咁咪人人都認得佢，去到邊度都俾人眼望望？」<br> &#13;<br> <spanclass>後記： &#13;<br> 有追看《棟篤神探》的觀眾，可能會留意到子華經常穿着一件大褸，當大家以為他為配合劇中的神探形象而穿，他卻自爆其實是懶換衫而已。他說：「過往開工換衫換到暈，所以我今次每五集先換一件，加上角色所需，經常要袋住好多嘢喺身，所以我索性成日着住件大褸，由開工着到返屋企，着足幾個月我都冇洗過。」<br> &#13;<br> <spanclass>睇戲咪駁古 &#13;<br> 另外，有人質疑每次查案，子華總是與全組探員一起出動，似乎不合情理，對此他笑說：「如果要challenge香港嘅電視劇，咁冇一套可以睇多過兩集，香港劇集係玩劇情，唔玩真實性，總之唔論真確唔論反駁，如果唔係你就係tune錯台。」&#13;<br> 採訪：戴彩煥　攝影：陳慧安&#13;<br> 髮型：HelenWongbyBeijingHairCulture&#13;<br> 場地提供：馬哥孛羅香港酒店Gripps</spanclass></spanclass></spanclass></p></body></html>