<html><header><meta charset="utf-8"><title>　　鄧小平明晚有得睇 - 李八方</title></header><body><h1>　　鄧小平明晚有得睇 - 李八方</h1><p>近排睇人訪問CEO，發覺香港人真係好識時務，事關一問到例牌問題──你最敬佩邊個？答案都係鄧小平。抵佢哋做到CEO。呢班CEO好應該去撲番張飛，捧吓一國兩制研究中心場。&#13;<br> 事緣為咗慶祝特區七周年，中心安排咗一套大型紀實電影──《鄧小平》明晚在會展首映。請咗特首啦、王鳳超啦、重有楊文昌、振英哥同埋陳啟宗做嘉賓，最叻扮演鄧小平嘅名演員盧奇及大導演丁蔭揇都會嚟。其他官商政要，更加唔使講啦。&#13;<br> 八方聽聞，呢套戲由鄧小平八四年國慶三十五周年大閱兵講起，跟住倒敍文革結束、恢復高考、包產到戶、知青回城、創建特區以至南巡視察，記錄咗唔少老鄧晚年事迹，結尾係八十九歲的鄧小平，站在楊浦大橋，面對一片濛濛煙雨。至於中英談判，當然亦有提及，甚至六四好似都有講少少呢。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>