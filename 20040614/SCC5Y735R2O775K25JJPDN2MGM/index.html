<html><header><meta charset="utf-8"><title>百佳廉價飯盒內有異物</title></header><body><h1>百佳廉價飯盒內有異物</h1><p>銅鑼灣軒尼詩道三越百貨公司地庫百佳超級市場，以十元售賣一個「超值碗飯」，一顧客購買一個白汁石斑飯，回家吃至三分一時，發現飯中有兩條細小且呈淺啡色異物，狀似蟑螂腳；他即停止食用，並交由食物環境衞生署化驗。</p><p>「真係諗起都覺得恐怖；以後都唔會再買呢啲飯盒！」自言吃了「加料」飯盒的郭先生，向記者憶述情況時，猶有餘悸。&#13;<br> 郭先生向本報投訴稱，本月七日晚上約七時，他到上址百佳超級市場購買食物，於熟食部發現有售價十元的「超值碗飯」，他買了一盒白汁石斑飯返家作晚飯。<br> &#13;<br> <spanclass>兩條淺啡色條狀物 &#13;<br> 他稱，他打開飯盒保鮮紙，食用約三分之一後，發現飯中有兩條細小、呈淺啡色的條狀異物，黏於一塊石斑上，他再仔細觀看，兩條條狀異物狀似蟑螂腳；頓感毛骨悚然，立即停止食用。&#13;<br> 「真係嚇一跳，成個人即時反晒胃，之後成晚都食唔落嘢、亦都唔敢再放嘢食入口；總之就係恐怖啦！」&#13;<br> 記者相約郭先生察看飯盒，發現有兩條細小條狀異物黏於一塊石斑上，兩條異物呈淡啡色，從肉眼看上去，狀似蟑螂腳，令人惡心。&#13;<br> 「𠵱家喺表面睇到嘅，就只係兩條；但我食最初嗰三分一嗰陣，我根本冇留意到、亦冇望住啲飯嚟擺入口，究竟有冇食到第三條、第四條、甚至第十幾條落肚，我都冇辦法知道！」</spanclass></p><p><spanclass>質疑是否符合條例 &#13;<br> 自歎倒楣的郭先生，質疑有關食品的處理方法，是否符合衞生條例規定，故向本報投訴，並向食環署反映，將飯盒送交食環署化驗。&#13;<br> 「好彩我食完之後都冇乜事，不過心理陰影就好大！𠵱家食嘢嗰陣都有憂慮、都會擔心唔知有冇食錯嘢，諗起都唔開胃！」<br> &#13;<br> <spanclass>百佳：我哋跟進中 &#13;<br> 百佳超級市場發言人表示，已跟進有關個案，並會循各方面進行調查檢討。至於飯盒乃百佳自行生產，還是從外購入再轉售，發言人只稱：「總之我哋跟進中！」&#13;<br> 食物環境衞生署發言人稱，有關個案正在跟進中，暫未有詳細化驗結果。&#13;<br> 發言人指出，一般而言，食環署接獲投訴後，會先聯絡投訴人，拿取有關物品送往化驗；必要時會到相關店舖巡視調查，如有需要會再取走物品樣本返署作化驗。&#13;<br> (○六○八○○三)&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></spanclass></spanclass></p></body></html>