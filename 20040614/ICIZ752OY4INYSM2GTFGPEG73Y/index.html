<html><header><meta charset="utf-8"><title>愛心大使手記：<br>「蘋果愛心福袋」贈200家庭</title></header><body><h1>愛心大使手記：<br>「蘋果愛心福袋」贈200家庭</h1><p>俗語有云：「開門七件事，柴米油鹽醬醋茶。」對於大部份家庭嚟講，呢啲係生活上嘅基本用品，但事實上，並唔係每個家庭都畀得起錢買呢啲嘢，唔少貧窮家庭同大使呻，自從社會福利署削減綜援之後，惟有喺食方面盡量慳，就算超市推出大減價貨品，佢哋都會周圍格吓價先買。&#13;<br> 為咗照顧弱勢社群嘅需要，蘋果日報慈善基金前排特別發起「蘋果愛心福袋」關懷行動，向有需要人士送上載滿豐富食物嘅福袋，入面有八公斤裝絲苗米、罐頭、即食麵、餅乾、朱古力同蒸餾水，當日蘋果基金透過社會服務機構安排單親、綜援同低收入家庭到中心排隊攞福袋，令二百個家庭受惠。<br> &#13;<br> <spanclass>歡迎機構贊助物資 &#13;<br> 呢排大使收到唔少家庭打電話嚟想申請「蘋果愛心福袋」，無奈贊助嘅資源始終有限，大使喺度呼籲各位善長『有錢出錢，有貨出貨』，歡迎各商戶贊助物品或者捐錢，等基金可以預備更多「蘋果愛心福袋」派畀貧窮家庭。&#13;<br> 「蘋果愛心福袋」專戶捐款編號：C1345&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>