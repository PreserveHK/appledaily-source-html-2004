<html><header><meta charset="utf-8"><title>17號殺人會展　卡通MV做手信<br>LinkinPark跳樓唔見血</title></header><body><h1>17號殺人會展　卡通MV做手信<br>LinkinPark跳樓唔見血</h1><p>好多本地樂迷都好鍾意嘅美國Nu-Metal樂隊LinkinPark，佢哋上年去完日本、韓國同吉隆坡等地方開騷之後，今個星期四（十七號）終於都殺到嚟香港會展。一向好潮嘅LinkinPark，最近重搵咗幫電影《標殺令》拍卡通嘅日本動畫公司I.G.製作全新MV造勢。&#13;<br> <br> <spanclass>有鋪導演癮 &#13;<br> LinkinPark個DJ成員JoeHahn一向周身刀，佢除咗鍾意玩音樂之外，佢亦好有興趣拍攝MV，之前樂隊《Numb》同《SomewhereIBelong》嘅MV都係由佢執導，今次Joe亦為樂隊首《BreakingtheHabit》個MV做導演。&#13;<br> 最特別係今次成個MV都係動畫，當中出現卡通版嘅LinkinPark喺天台夾band，原來拍攝嘅時候阿Joe先喺洛杉磯拍低佢同隊友夾band嘅情況，之後就搵日本動畫家幫佢逐格逐格畫成卡通。LinkinPark今次唔敢玩暴力，係咁意掟吓番茄就算，而另一個跳樓鏡頭，血都冇滴，之前幫《標殺令》畫到鬼咁血腥嘅I.G.，喺Joe嘅指揮下，收斂咗好多。</spanclass></p></body></html>