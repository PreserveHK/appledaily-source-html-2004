<html><header><meta charset="utf-8"><title>股海實戰錄：港股周初仍看升</title></header><body><h1>股海實戰錄：港股周初仍看升</h1><p>上周六趙飛雲入馬場，由第一場輸到第八場，幾乎眼突兼反肚，好彩第九場買中「大好友」搭「好心境」連贏，不但收復失地，兼且晚飯有着落，名副其實好心境。&#13;<br> 睇番趙飛雲個倉，原來不知不覺已買到接近爆倉，亦算名副其實嘅大好友，至於會唔會繼續有好心境？估計周初港股走勢仍可看高一線。&#13;<br> 明日為今年政府第二次拍賣地皮，周三有大型新股中海集運（2866）及熱氣騰騰的騰訊（700）首日掛牌，除非有突發利淡消息出現，否則應該唔會出現大跌市呢類煮鶴焚琴咁破壞氣氛嘅事。<br> &#13;<br> <spanclass>12700有阻力 &#13;<br> 由周線圖看，恒指本周較大的阻力位仍是20周線12675，亦即接近12700水平恒指可能會有獲利回吐。炒恒指輪宜特別留意。&#13;<br> 新世界發展（017）上周五收6.05元，剛升至營造中的複式頭肩底頸線阻力位，估計明日賣地成績若理想，新世界有望升破頸線，確認這個頭肩底的形態成立，反覆向8.50元推進。若破位，會按原定計劃在進一步升破50日線6.30元時加注。相反，若受阻回頭跌穿6.05元，會先沽出計數。&#13;<br> 遠展（035）上周五買入即開車，現時揑住5個位可以炒得輕鬆啲，首個阻力位在1.47元，升破下一個目標1.57元至1.70元密集區。短期升軌、10日線及20日線皆聚集於1.36元水平，跌穿應止蝕。&#13;<br> 趙飛雲</spanclass></p></body></html>