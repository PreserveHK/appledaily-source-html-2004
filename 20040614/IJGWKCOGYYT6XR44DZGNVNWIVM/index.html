<html><header><meta charset="utf-8"><title>　　單仲偕公布無間藍圖 - 李八方</title></header><body><h1>　　單仲偕公布無間藍圖 - 李八方</h1><p>立法會選舉臨近，響IT界裏面，大家都講緊，究竟快譯通老闆譚偉豪可唔可以揮贏單仲偕。雖然，𠵱家重未轉入直路，而小單亦幾有信心，但佢一啲都唔敢鬆懈，好似佢公布自己任內第三份IT發展藍圖，淨係個名都比上兩份充滿哲理，叫《無間資訊都會》，英文就更加深，叫Ubiquitousinformationsociety。&#13;<br> 小單解釋話「無間」兩個字係來自日文漢字「泛在」，意思係「無處不在」，同「無間道」或「無間地獄」或者劉德華都冇關係。&#13;<br> 話明落足心機，除咗個名外，內容都幾夠創意，例如有一part係以「單仲偕生活日記：2010年某天」故事，講小單一家點應用高科技。當然，成本藍圖重會講佢打算點推動IT發展啦！&#13;<br> 全書最令人欣賞嘅，係序言裏面其中一段──「政府雖然缺乏勇氣、毅力和領導才能、尋找新的施政方向，但我和業界並未氣餒，反而更積極提出建議，為建立一個美滿的資訊社會而努力……」。淨係呢句，相信都應該爭取到唔少票！&#13;<br> （圖）單仲偕公布嘅IT發展藍圖叫《無間資訊都會》，唔止個名夠響，內容都幾有創意。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>