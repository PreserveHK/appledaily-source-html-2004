<html><header><meta charset="utf-8"><title>　　機場大公關時間啱啱好 - 李八方</title></header><body><h1>　　機場大公關時間啱啱好 - 李八方</h1><p>赤鱲角機場上星期因為跳掣而大停電，令呢個近年威盡國際之機場蒙上污點，認真唔好彩。更唔好彩就係，機場大公關阿關太咁啱在出事當日「離開」咗崗位，人人都搵唔到佢，否則佢肯定可以將「傷害」減到最低。&#13;<br> 話說關太位公子畢業，呢位二十四孝媽咪，決定飛去美國觀禮。停電當日，佢晨早返咗工打點好一切，中午撲出九龍陪機管局主席馮國經宴請傳媒，八方問佢幾點飛，佢話四點半，重話預先check-in好，所以唔使趕。點知起飛唔夠三粒鐘，就大停電。&#13;<br> 如果關太遲幾個鐘飛，可能飛唔走；如果佢唔係喺飛機，亦可能被人call返嚟。但世事冇如果嘅，希望機場啲掣唔會再跳啦。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>