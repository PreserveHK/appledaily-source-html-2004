<html><header><meta charset="utf-8"><title>SEK700i玩PushUp鏡頭30萬谷上百萬</title></header><body><h1>SEK700i玩PushUp鏡頭30萬谷上百萬</h1><p>打橫又得、打直又得；傾又得，影又得。&#13;<br>SonyEricsson的T610、T630等機種取得輝煌的佳績，不過推出都已經一段時間，都係時候要搞搞新花臣。於是，新機K700i終於應運而生，同樣保持T600系列的輕巧之外，更順應潮流大趨勢，雖然內置30萬像素鏡頭，不過一樣可透過軟件升級至120萬像素。K700i玩靚相亦玩Design，前面做手機，後面做相機，實行一機兩睇！&#13;<br>&#13;<br>記者：劉耀祥　攝影：陳偉強</p><p><spanclass><fontstyle>Profile  &#13;<br> 制式：GSM900/1800/1900三頻&#13;<br> 顯示器：6萬5色/176×220像素/TFT&#13;<br> 鏡頭：30萬像素（可拍攝120萬像素照片）&#13;<br> 功能：40和弦、藍芽、收音機、紅外線、拍片、Java、MMS&#13;<br> 備用時間：160-300小時&#13;<br> 通話時間：7小時&#13;<br> 體積：99x46.5x19.5mm&#13;<br> 重量：93g&#13;<br> 查詢：82038863（SonyEricsson）</fontstyle></spanclass></p><p>數碼相機中，以SONY的CyberShot外形最深入民心，今次更將其得意之作移師至旗下SonyEricsson手機之上，新機K700i前面保持T600系列的風格，整體布局與T600系列相若，而筆者就認為中央之JoyStick比以往更出色，想去邊就去邊，更加得心應手。而機背設計就有如CyberShot，鏡頭之外亦加上補光燈，配合機側之影相掣，感覺同用CyberShot影相差唔多。</p><p><br> &#13;<br> <spanclass><fontstyle>相片出色細膩  &#13;<br> 那邊廂Nokia先啱啱推出百萬像素手機7610，這邊廂嘅SonyEricsson又點會坐視不理，之但係旗下部百萬像素相機S700要等到第四季先有得玩。所以今次K700i就「臨危受命」，雖然身懷30萬像素鏡頭，但係就可透過軟件升級至120萬像素，然而論質素就唔可以與「正宗」百萬像素鏡頭手機相提並論，不過比起一般30萬像素相機，就的確出色，影像細緻度更為細膩，皆因6萬5色彩芒由T630之128×160像素提升至176×220像素，反應亦都十分滿意。而且亦加入Panarama拍攝模式，用家甚至可將相片接駁，創造更多特別效果。&#13;<br> 不過最緊要就係K700i內置有40MB記憶體，可以任影之餘更加可以拍片，拍片長短亦完全根據所剩記憶體空間而定，而40MB容量大約可拍攝40-45分鐘「短」片，完全可以過足拍片癮！</fontstyle></spanclass></p><p><br> &#13;<br> <spanclass><fontstyle>立體Java打網球  &#13;<br> K700i除影相之外，打機亦都係今次主打項目之一，支援最新3DJava，內置有3個遊戲，其中以《3DTennis》最能Show盡其3D威力，畫面與街機名作《VirtualTennis》不相伯仲，而且畫面超靚，操控性良好，流暢度亦唔錯，玩到直情停唔到手。唔少人都以為K700i只係T630升級版，不過睇真啲就知無咁簡單，除影相及遊戲外，亦加入收音機功能，用嚟解悶就認真一流。聲效亦由32和弦升至40和弦，加上MP3鈴聲，想玩鈴聲就唔使怕冇得玩。而「傳統」功能如藍芽、紅外線、WAP及MMS等亦唔少得，玩家必定受落。</fontstyle></spanclass></p><p><br> &#13;<br> <spanclass><fontstyle>直身影相手機比較  &#13;<br> K700i走大路直身影相手機路線，市面上同類型產品多不勝數，想要直身機再加埋影相功能，選擇夠晒多，驚睇到眼都花？不妨睇吓以下介紹嘅同類機種。</fontstyle></spanclass></p><p><br> &#13;<br> <spanclass><fontstyle>查詢：  &#13;<br> （a）紅星電訊（23800316）&#13;<br> （b）全新世界（27872282）</fontstyle></spanclass></p></body></html>