<html><header><meta charset="utf-8"><title>　　馬世民籌款一億三千萬 - 李八方</title></header><body><h1>　　馬世民籌款一億三千萬 - 李八方</h1><p>今日係三八婦女節，和黃前大班馬世民同太太珍妮弗今日會喺外國記者俱樂部演講，馬世民梗係講佢如何以六十三歲高齡徒步往南極。而馬太雖然由於中途撞機，未能成功駕駛直升機繞南北兩極飛一圈，但精神可嘉，值得敬佩。&#13;<br> 馬世民出發之前，八方曾經訪問過佢，當時問佢有冇信心，馬世民都話係一半一半，但八方知佢兩夫婦坐言起行，覺得值得一試就會去試，成敗並不重要，當然馬大班最後成功，重為英國皇家地理學會籌得一億三千萬。&#13;<br> 「年紀大不等於要日日坐在電視機前度日，要走出去看看世界之大、之美。」馬大班一生熱愛挑戰，不怕艱難，不過，我哋香港人亦有一位民主君子李柱銘，佢喺寒冷過南極嘅政治環境中孤身上路，一樣令人欽佩。&#13;<br> （圖）珍妮弗雖然未能成功駕駛直升機會合馬世民，但佢都有喺南極煮定煙肉蛋等老公。資料圖片&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>