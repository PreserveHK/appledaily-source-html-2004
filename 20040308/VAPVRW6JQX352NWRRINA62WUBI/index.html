<html><header><meta charset="utf-8"><title>人贓俱獲DavidCrosby隨時踎監</title></header><body><h1>人贓俱獲DavidCrosby隨時踎監</h1><p>老牌男歌手DavidCrosby上星期五喺新澤西做完演唱會後離開下榻嘅酒店，點知漏低咗袋行李，酒店員工發現入面有大麻、手槍同一把刀，於是即刻報警，David返轉頭攞袋時已經有警員等緊佢。被控藏械同藏有大麻嘅David，以三千五百美元（約二萬七千港元）保釋，如果佢藏械罪一旦成立，最高可被判入獄七年。</p></body></html>