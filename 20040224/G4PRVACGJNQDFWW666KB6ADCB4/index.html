<html><header><meta charset="utf-8"><title>春夏可愛女孩子卡通公仔着上身</title></header><body><h1>春夏可愛女孩子卡通公仔着上身</h1><p>04春夏時裝花團錦簇，但若然厭倦了花喱碌上身，又或者好女人的裝扮從來唔係你杯茶，咁重有乜可以揀？事實剛剛好相反，大賣童真唔玩女人味的卡通漫畫，感覺天真爛漫人人大叫「卡娃兒」的公仔圖案，就係另一炙手可熱的潮流。每個女人心中總會有些純真、好奇的小女孩本性，難怪可愛又搶眼的卡通漫畫，永遠都能博取到女性的歡心。今季就讓我們回憶童年，穿上繽紛可愛的衣飾，做個討人喜愛的女孩！&#13;<br>&#13;<br>記者：梁珮瑜　攝影：黃子偉&#13;<br>模特兒：ChristyYang@Jamcast&#13;<br>化妝：VivNg</p><p><b> 卡通動物大觀園</b> &#13;<br> 動物始終是時裝界至愛的公仔圖案，還記得LouisVuitton的動物Patchwork或Chloe的奔馬圖案嗎？可愛吸引，總會令女士一見傾心。今季這股潮流又返來，各式七彩昆蟲、魚類、動物紛紛現身，遊遍動物大觀園。&#13;<br> &#13;<br> <spanclass><fontstyle>Paul&amp;Joe可愛動物  &#13;<br> 除了招牌的花花Print，Paul&amp;Joe今季亦大玩卡通動物圖案，可愛得意。更有長頸鹿、青蛙、貓頭鷹等卡通圖案，飛天下水都有齊。</fontstyle></spanclass></p><p><spanclass><fontstyle>Cacharel夢遊仙境  &#13;<br> 「CacharelinWonderland，AliceinCacharelland」，04春夏系列以《愛麗斯夢遊仙境》童話為題材，有不少馬、兔、蝴蝶等Patchwork圖案。Cacharel一向重視色彩及圖案，近年邀請了CeliaBritwell擔任圖案設計，糖果色調的圖案設計，充滿可愛活潑的少女味道。</fontstyle></spanclass></p><p><b> 漫畫與插畫童真手筆</b> &#13;<br> 除了動物圖案，手繪的漫畫與插畫公仔，亦是另一大熱圖案。其中至恨應該係CommedesGarcons的男裝系列HommePlus，搵來插畫師、漫畫家幫佢畫公仔。而女裝又有日本ZUCCa及KateSpade等，力捧童真手筆。&#13;<br> &#13;<br> <spanclass><fontstyle>ZUCCa漫畫故事  &#13;<br> ZUCCa設計師小野冢秋良今季的主題係賽車，靈感是來自日本漫畫家ShigeruSugiura。小野認為Sugiura雖然唔係日本名氣最大的漫畫家，但其畫風獨特，作品更反映佢不為世俗所規範的性格，所以一直都有班忠實Fans。</fontstyle></spanclass></p><p><spanclass><fontstyle>KateSpade狗仔插畫  &#13;<br> 找來插畫師MairaKalman幫拖畫公仔，KateSpade今季的手繪狗仔圖案系列大受歡迎。有如小朋友畫的簡單線條，公仔可愛得意，童真爆棚。</fontstyle></spanclass></p><p><spanclass><fontstyle>水果圖案甜到漏  &#13;<br> 各式水果亦是設計師喜愛採用的圖案，其中經典包括有Chloe的菠蘿泳衣。而Tsumori、Sonia等品牌，今季亦有橙、蘋果與士多啤梨等水果圖案出現，04春夏甜到漏！</fontstyle></spanclass></p><p><spanclass><fontstyle>性感女人插畫Sonia  &#13;<br> Sonia今季亦推出多款卡通公仔圖案，其中就有性感又可愛的三點式女郎，趟在沙灘曬太陽十分應節。</fontstyle></spanclass></p><p><spanclass><fontstyle>VivienneWestwood  &#13;<br> Westwood今季玩三級，春宮圖圖案手袋系列，Monogram公仔要睇真啲先知內有乾坤。</fontstyle></spanclass></p><p>Seibu（29713888）&#13;<br> 金鐘太古廣場&#13;<br> &#13;<br> ZUCCa（28082789）&#13;<br> 銅鑼灣百德新街66號地下B舖&#13;<br> &#13;<br> KateSpade（21164998）&#13;<br> 金鐘太古廣場211舖&#13;<br> &#13;<br> VivienneWestwood（28335550）&#13;<br> 銅鑼灣信和廣場地下13舖&#13;<br> &#13;<br> <spanclass><fontstyle>名牌力捧繽紛卡通漫畫  &#13;<br> 春夏時裝品牌力捧卡通公仔圖案，而且必定係色彩繽紛開心搶眼，誓要同花枝招展圖案大比拼。</fontstyle></spanclass></p></body></html>