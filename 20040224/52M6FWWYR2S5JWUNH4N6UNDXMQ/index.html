<html><header><meta charset="utf-8"><title>數碼影音：<br>OLYMPUS大炮王10倍Zoom細機</title></header><body><h1>數碼影音：<br>OLYMPUS大炮王10倍Zoom細機</h1><p>數碼相機市場中，向來都以「像素」為大前提，不過近年似乎「鏡頭」的重要性亦日益重要，唔單止唔少大廠都夥拍名牌鏡頭廠推出新機之外，鏡頭焦距亦愈來愈犀利，由以往3倍、4倍一躍至8倍，甚至10倍等，可惜機身就無可避免地大大部，不過日前OLYMPUS出嘅C760具備10倍Zoom之餘，機身更加超細部，一次過實現晒兩個願望！&#13;<br>&#13;<br>記者：劉耀祥　攝影：陳偉強&#13;<br>ImageGirl：Echo</p><p><b> C760PROFILE</b> &#13;<br> 感光元件：320萬像素CCD&#13;<br> 鏡頭：10倍光學&#13;<br> 光圈值：f2.8至f3.7&#13;<br> 快門值：16至1/1,000秒&#13;<br> 儲存裝置：xD記憶卡&#13;<br> 體積：104.5×60×68.5mm&#13;<br> 重量：280g</p><p>大炮相機對OLYMPUS嚟講已經唔係新鮮事，向來其C系列都以10倍變焦為其標準裝備，今次新機C760繼續沿用10倍變焦鏡頭，焦距長度為6.3-63mm（相等於35mm相機42-420mm），而且最緊要就係機身體積大縮水，相比起前C750足足細上9mm，機身高度只有60mm，拎上手比起更多輕巧式DC更細部。&#13;<br> 開機之後，內藏式鏡頭就會自動伸出，10倍Zoom鏡頭的確唔講得笑，伸極都似乎重有，鏡頭伸出長度幾乎同機身厚度一樣，兩秒左右就完成開機過程。可能為遷就機身體積，所以機面按鈕盡量慳得就慳，部份常用功能都要進入Menu揀選，操控上稍為不便，要花點時間熟習。</p><p><spanclass><fontstyle>10秒儲9MB相片  &#13;<br> C760除力谷長鏡頭細機身之外，內涵亦都進一步改良，加入全新的「TruePicTRUBO」影像處理器，官方表示除可以減低相片雜訊之外，更重要就係加快儲相及讀相速度。&#13;<br> 試機時以儲存一張9MB大的TIFF格式相片，需時約10秒左右，差不多以每秒近1MB的速度讀入，表現合格。除處理器之外，C760更提供「無間斷」式有聲動畫拍攝，可以拍盡xD記憶卡所有記憶空間，以512MB嘅xD計，就可以拍接近2小時影片，直頭可以拍足一場足球賽事。</fontstyle></spanclass></p><p><B> 實地測試</B> </p><p><spanclass><fontstyle>Mju410全天候DC  &#13;<br> OLYMPUS的Mju系列已經與防水二字不可分割，最新成員Mju410同樣表明自己是全天候機種，金屬機身對水點更具保護性。Mju410與C760一樣，加入「TruePicTRUBO」影像處理器，場景亦新增3款模式包括「沙灘與雪景」、「美食」及「室內」等總共9款拍攝模式，對於只求「拎起就影」的用家，確實相當方便。而Mju410繼續以輕便為宗旨，操作上亦以簡單為大前提，一般用途絕對能夠勝任。不過要彈嘅就係Mju410外形與以往Mju差唔多，稍欠新鮮感。</fontstyle></spanclass></p><p><b> Mju410PROFILE</b> &#13;<br> 有效像素：400萬像素&#13;<br> 鏡頭：3倍光學&#13;<br> 光圈值：f2.8至f3.7&#13;<br> 快門值：1/2至1/1,000秒&#13;<br> 儲存裝置：xD記憶卡&#13;<br> 體積：99×56×33.5mm&#13;<br> 重量：159g&#13;<br> &#13;<br> 查詢：23762150（OLYMPUS）</p></body></html>