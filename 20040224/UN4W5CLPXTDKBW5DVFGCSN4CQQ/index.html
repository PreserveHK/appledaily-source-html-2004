<html><header><meta charset="utf-8"><title>一味窩輪：大市調整可博恆指Call</title></header><body><h1>一味窩輪：大市調整可博恆指Call</h1><p>大市走勢唔多好，雖有滙豐（005）做「定海神針」，但地產同電訊股唔生性，恒指挫103點，收報13765。國企股較好，國企指數升30點，昨日介紹嘅中企同中石油Call輪都有進帳。&#13;<br> 港股成交連日縮減，昨日多番啲，亦不過158億元，似乎係調整市居多，後市未必真係咁淡，若見恒指跌多一兩百點，不妨揀啲恒指Call輪博反彈。&#13;<br> 恒指Call輪有兩件數據唔錯，9282現價30.5仙，溢價1.3%，槓桿率14.5倍，玩到5月28日；9209同日屆滿，現價43仙，溢價1.1%，槓桿率12.3倍。呢兩件其實條件差不多，屬於抵玩嗰類。&#13;<br> 鍾意炒出炒入又想刺激啲，9530不妨考慮，現價14.7仙，7月尾期滿，溢價6.2%，槓桿率22.3倍夠爆炸。呢件一向旺場，昨日就超過2億份易手，相當好炒。<br> &#13;<br> <spanclass>銀行Call輪要昅住 &#13;<br> 大隻銀行股企得幾穩，滙豐冇升跌，恒生（011）升1個位，中銀（2388）則跌1格。滙恒下周一派成績表前，唔易大散，中銀調整亦都差唔多，相關Call輪要望多兩眼。滙豐輪正路揀9274，貪心嘅可博隻9288；恒生輪9162較好；中銀輪短炒揀9238。&#13;<br> 章　盛</spanclass></p></body></html>