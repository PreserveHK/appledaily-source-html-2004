<html><header><meta charset="utf-8"><title>飛利浦535新加鏡頭</title></header><body><h1>飛利浦535新加鏡頭</h1><p>飛利浦之前部530，以搶眼外殼及自編鈴聲吸引唔少用家，不過時下大熱手機影相，飛利浦亦快手快腳為其推出新版本535，外形及功能與前作530一樣，例如招牌菜式BeDJ混音程式、GPRS、WAP及6萬5彩芒等，就連備用時間都相當「傳統」，通話時間達6小時，認真長氣。再加入30萬像素鏡頭，兼且具有連拍功能，特別之處在於用家可以為連拍相片加入音效，將BeDJ玩得更加出神入化，感覺就好似睇緊有聲嘅幻燈片咁。535共有紅、藍、黑三色機殼供應，潮人必備。&#13;<br>&#13;<br>記者、攝影：劉耀祥</p><p><b> PROFILE</b> &#13;<br> 制式：GSM900/1800雙頻&#13;<br> 顯示器：65,000色/TFT/128×128像素&#13;<br> 功能：GPRS、MMS、WAP、32和弦&#13;<br> 備用時間：300小時&#13;<br> 通話時間：6小時&#13;<br> 體積：101×44×19mm&#13;<br> 重量：95g&#13;<br> 查詢：26281010</p></body></html>