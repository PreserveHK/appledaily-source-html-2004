<html><header><meta charset="utf-8"><title>Nokia百萬像素機王下星期殺埋身</title></header><body><h1>Nokia百萬像素機王下星期殺埋身</h1><p>百萬像素手機講完又講，寫完又寫，之但係香港用家可以拎上手玩嘅仍然都只係得部SharpGX32，不過等咗咁耐終於都有挑戰者登場，就係Nokia嘅7610，首先唔使點講有乜功能，淨係以「Nokia首部百萬」已經夠晒號召力，起碼你同我見到唔買都會拎上手玩餐飽，一眾「百萬飢民」終於都有新選擇矣！&#13;<br>記者、攝影：劉耀祥&#13;<br>ImageGirl：Samantha&#13;<br>NokiaHK　電話：21366338</p><p>從型號上嚟睇，7610似乎係7600嘅後繼版本，雖然外形仍然帶有少少7600嘅稜角風格，不過就已經變得更加「親民」，機身拉長變番做「直版手機」，手感變好之餘亦更加「啱聽」。而機面按鈕已經唔再係兩邊飛，全部收埋喺機身下方，雖然按鈕有大有細粒粒唔同Size，不過實際用上手都唔算太難㩒，夠創新之餘亦夠實用。</p><p><spanclass><fontstyle>支援新格式記憶卡  &#13;<br> 貴為Nokia首部百萬像素手機，影相質素當然最惹人注目，3種圖片質素任君選擇，當中1152×864解像度分為兩種壓縮方法，最大Size約250K一張；同樣為1152×864就壓縮得較厲害，約80K一張，而最後就係640×480，供用家SendMMS或做來電大頭相之用。&#13;<br> 而質素方面，用上最高解像度拍攝，反應自然流暢，不過冇得全畫面影相就略嫌未夠過癮。而儲存一張100萬像素相片則只需4秒左右，反應算係唔錯。機內雖然只有8MB記憶體，不過跟機會有張64MB嘅ReducedMMC卡，點拍都冇有怕。最後值得一讚就係其白平衡做得相當出色，尤其室內光管或燈膽光線，偏色情況相當輕微。</fontstyle></spanclass></p><p><spanclass><fontstyle>大玩自導自編自演  &#13;<br> 7610玩影相之餘，更力谷其拍片功能，最長可以拍10分鐘短片，當然淨係拍片似乎冇咩好玩，所以7610內置有「短片編輯」，想將段片加入聲音，或者剪短啲段片都冇問題。&#13;<br> 不過最有趣都係「自拍剪接」，可以將短片配合內置嘅主題式樣，合二為一成為有主題嘅短片，配上個浪漫嘅主題，直情好似睇緊結婚VCD。若果影相影到悶，7610對其他多媒體功能亦一樣照顧周到，播放MP3之外，亦內置有電子書程式，可以睇書兼聽歌，搭車搭船都唔會悶。而7610亦支援48和弦及原音鈴聲，對聲音有要求用家都應該會收貨。</fontstyle></spanclass></p><p><spanclass><fontstyle>Nokia7610/SharpGX32影相鬥一番！  &#13;<br> 7610乃第二部在港開售之百萬像素影相手機，唔少人都自然會將Sharp的GX32作個比較，想知道孰勝孰劣，一於睇相就最實際。</fontstyle></spanclass></p><p><spanclass><fontstyle>Profile  &#13;<br> 制式：GSM900/1800/1900三頻&#13;<br> 顯示器：65,536色/176×208像素/TFT&#13;<br> 鏡頭：100萬像素/4倍數碼變焦&#13;<br> 記憶卡：ReducedMMC（隨機64MB）&#13;<br> 功能：藍芽、Java、GPRS、48和弦、拍片、MMS&#13;<br> 備用時間：10.4日&#13;<br> 通話時間：180分鐘&#13;<br> 體積：108.6×53×18.7mm&#13;<br> 重量：118g&#13;<br> 約$4,300&#13;<br> 推出日期：下星期底</fontstyle></spanclass></p><p><spanclass><fontstyle>手機拍片話咁易  &#13;<br> 雖然百萬像素影相手機暫時都只係得7610同GX32，不過想搵部影吓相、拍吓片嘅手機，就相當輕易，唔要「百萬」都有大把選擇。</fontstyle></spanclass></p><p><br> &#13;<br> （a）數碼通	（28802688）&#13;<br> （b）全新世界	（27872282）&#13;<br> （c）第一網絡	（26289090）</p></body></html>