<html><header><meta charset="utf-8"><title>iRiver長氣MP3機聽足40個鐘</title></header><body><h1>iRiver長氣MP3機聽足40個鐘</h1><p>市面上MP3機閒閒哋都可以聽十個八個鐘，不過iRiver最新推出嘅iFP-700系列，只係用一粒AA電，就一口氣可以聽足40個鐘，分分鐘坐轉飛機來回美國都唔使換電，絕對係今期長氣之王。&#13;<br> 除咗夠長氣之外，iFP-700亦支援多種音樂格式，由大路嘅MP3、WAV及MPEG1/2/2.5，以及較少人用嘅ASF及OGG都冇問題。論其他「額外」功能亦都相當齊全，錄音、收音機已經係指定動作，再加上時計及鬧鐘功能，足夠一般用家使用。iFP-700系列共分有四個容量，128MB、256MB、512MB及1GB，每款都配上唔同顏色外殼，一眼就認得出。&#13;<br> 記者、攝影：劉耀祥&#13;<br> &#13;<br> <b> Profile</b> &#13;<br> 支援格式：MP3、WAV、MPEG1/2/2.5、ASF、OGG&#13;<br> 電池：AA×1&#13;<br> 功能：收音機、錄音、時計&#13;<br> 體積：87×32×26.7mm&#13;<br> 重量：35g&#13;<br> iRiver　電話：25582166</p></body></html>