<html><header><meta charset="utf-8"><title>　　何志平夫婦齊捧阿Sam場 - 李八方</title></header><body><h1>　　何志平夫婦齊捧阿Sam場 - 李八方</h1><p>香港唔少高官名人都係歌神許冠傑嘅忠實歌迷，繼之前李麗娟、李鵬飛、鄺其志、路祥安、蘇澤光同林貝聿嘉之後，民政事務局局長何志平噚晚亦有同佢太太胡慧中去捧阿Sam嘅第四場演唱會場。&#13;<br> 大概夜晚八點左右，何志平同胡慧中由紅館VIP入口進場，八方問胡慧中係咪阿Sam嘅忠實fans，好鍾意聽阿Sam嘅歌嗰陣，胡慧中就好興奮咁笑住口同八方講話：「係呀，係呀！」睇佢興奮程度就好似小朋友獲得新玩具，或情竇初開嘅少女初會情郎咁亢奮，由於阿Sam準時開騷，所以八方都係唔好阻止佢哋兩公婆入場欣賞啦。&#13;<br> （圖）何志平夫婦噚日去捧阿Sam場。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>