<html><header><meta charset="utf-8"><title>Canon中階機王S60下周抵香港DC場</title></header><body><h1>Canon中階機王S60下周抵香港DC場</h1><p>論中階DC，CanonPowerShot嘅S系列一直都受高度評價，好似以現時市面流行的S50為例，測光準、成像滑淨、操控好！加上機身唔大，真係非常搶眼，甚至有人話佢有啲似G5嘅縮水版！&#13;<br> 想出機嘅人士要留意喇，S50嘅升級版S60，將會在下星期初殺入香港DC場；今次Canon玩得好聰明，升級再唔係一味喺像素追求，S50及S60同為1/1.8?500萬像素級DC，不過鏡頭焦距就稍作改良，將原本S50的3×（35-105mm）光學變焦，升級成更Wide的3.6×（28-100mm），鏡頭焦距變得實用好多！&#13;<br> 外觀上看，新版S60同前幾代機形好似冇乜分別，不過機身厚度就由42mm微微瘦身為38.8mm，機身重量只有230g，足足減磅30g；至於機身其他功能方面，S60配置有全自動、全手動、光圈先決、快門先決等多種拍攝模式，真係新手老手都好啱用；S60內置有Movie模式，在640×480解像度下可拍30秒，320×240則可拍3分鐘，拍爆卡嘅Movie功能到呢一代都未肯放出。至於大家最關心嘅機價問題，DC場行內人估計新機落地價為$3,980，同𠵱家嘅S50價錢相若。&#13;<br> 記者：朱崇德&#13;<br> &#13;<br> <b> Profile</b> &#13;<br> CCD：500萬像素&#13;<br> 光學變焦：3.6×（28至100mm）&#13;<br> 數位變焦：4.1×&#13;<br> LCD：1.8吋（118,000像素）&#13;<br> 光圈：F2.8（W）?F5.3（T）&#13;<br> 儲存媒體：CFTypeI/II、Microdrive&#13;<br> 電池：專用電池（NB-2LH）&#13;<br> 尺寸：114×57×39mm&#13;<br> 重量：230g&#13;<br> DCPOWER　電話：23846698</p></body></html>