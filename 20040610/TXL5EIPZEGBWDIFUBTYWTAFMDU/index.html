<html><header><meta charset="utf-8"><title>　　董事學會當陳太係特首 - 李八方</title></header><body><h1>　　董事學會當陳太係特首 - 李八方</h1><p>前政務司司長陳四萬，雖然仍未有機會做特首，但原來喺好多人心目中，都唔放老董在眼內，一早當正四萬係特首。香港董事學會噚日午餐會請咗陳四萬演講，個主持介紹時就話，「陳四萬做過ChiefExecutive（特首英文名稱）。」&#13;<br> 不過嚟出席者都唔覺得叫四萬做CE有乜問題，有出席者一聽到陳CE，重立刻鼓掌表示支持！主持過咗兩秒先至發現搞錯糾正番，不過佢都忍唔住話，我都有意願係由四萬做特首，可見陳太風頭之勁。&#13;<br> 四萬日前喺《時代》周刊撰文，不過忠言逆耳引起中方攻擊。八方前日問四萬，既然佢敢為香港人抱不平，重有冇諗過做第三任特首？陳太就笑而不答，講到明阿董就更冇癮。&#13;<br> （圖）喺好多人心目中，都想陳太做特首。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>