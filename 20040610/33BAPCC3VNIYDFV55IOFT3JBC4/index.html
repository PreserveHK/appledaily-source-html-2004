<html><header><meta charset="utf-8"><title>日產升級版Serena車廂設備好HomeFeel</title></header><body><h1>日產升級版Serena車廂設備好HomeFeel</h1><p>暑假一到，例必有一兩日要車住成家人呢度去嗰度去周圍玩，無番架高載客量嘅車又真係唔多方便，所以各大車行都趁機力Sell旗下嘅七人車，日產都唔例外，將旗下三部七人車升級，而最後一擊就係架Serena2.5，俾多二萬蚊就可以加DVD連數碼影音組合、桃木內飾同外圍其他裝飾，加埋全車廂真皮座椅及其他貼身設備，坐車都可以好似返屋企咁，絕對可以滿足屋企人坐車要歎嘅條件!&#13;<br>記者：黃婉冰　攝影：蔡鴻雯&#13;<br>ImageGirl：Hidy</p><p><spanclass><fontstyle>$20,000白金配套  &#13;<br> Serena未升級售價為$249,800，新升級版之所以多二萬蚊，全因車內車外都加咗升級設備（白金組合），設備內容包括有7吋LCD芒連DVD、VCD數碼影音組合，中控台、表板及車門全改用上真皮同桃木裝飾，側鏡、後泊睹後鏡全改為電鍍銀鏡，以舒適角度嚟講，DVD影音組合最煞食，無可否認LCD芒算不上大，只可以話係夠用，但好彩有唔錯嘅音響組合做配搭，加上車身隔音設備不錯，音響效果拍得住屋企個私人影院，另一好處係有個電視機坐鎮車廂，小朋友坐長途車都唔怕扭計坐唔定！</fontstyle></spanclass></p><p><spanclass><fontstyle>動力雪地模式任選擇  &#13;<br> 七座位款式選用一副2500ccNEO引擎，配合四前速自動波箱，行車表現穩定且寧靜，單手握軚盤，腳踏油門，全程只需要出動右半邊身，已可以輕易操控全架車，加上車身較高及無尾設計，睇位絕無難度，波箱亦設有雪地及動力模式選擇，以配合不同路面需要，前者睇怕都無咩機會用到，反而後者在高負荷時可大派用場，基本上這部七人車具備有家庭車所需要嘅條件，亦屬UserFriendly之選，但唯一缺點係車身略高，1.8米高停車場可以唔使諗，1.9米就最穩陣！&#13;<br> &#13;<br> <spanclass><fontstyle>就手杯架  &#13;<br> 估唔到一架七人車會有12個杯架之多，梗有一個喺左近。</fontstyle></spanclass></fontstyle></spanclass></p><p><br> &#13;<br> <spanclass><fontstyle>車頭車尾  </fontstyle></spanclass></p><p><br> &#13;<br> <spanclass><fontstyle>白金組合CheckList  </fontstyle></spanclass></p><p><br> &#13;<br> <spanclass><fontstyle>多用途座椅  </fontstyle></spanclass></p><p><br> &#13;<br> <spanclass><fontstyle>NissanSerena2.5Profile  &#13;<br> 引擎：2488cc直四DOHC&#13;<br> 馬力：160ps/5600rpm&#13;<br> 扭力：24.5kgm/4000rpm&#13;<br> 傳動：四前速自動波&#13;<br> 懸掛：（前）麥花臣（後）多連桿&#13;<br> 制動：（前）透氣碟（後）鼓式&#13;<br> 輪胎：195/65R15&#13;<br> 尺碼：4595×1695×1885mm&#13;<br> 軸距：2695mm&#13;<br> 新車售價：$269,800&#13;<br> 車輛提供：合誠汽車（28035333）&#13;<br> &#13;<br> <spanclass><fontstyle>其他七人車之選  </fontstyle></spanclass></fontstyle></spanclass></p></body></html>