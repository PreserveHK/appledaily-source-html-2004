<html><header><meta charset="utf-8"><title>一味窩輪：博重磅股帶動買2204</title></header><body><h1>一味窩輪：博重磅股帶動買2204</h1><p>印尼海嘯引發大災難，亞太區股市昨日微跌。港股今日假後復市，估計冇乜大礙，有平輪則執多少，冇平貨則觀望住。&#13;<br> 油股C輪：紐約期油10月尾見54.75美元高位回落，現時44.18美元，料有啲技術反彈，可以搵啲石油股嘅C輪短炒。中石油（857）嘅C輪，揀2242，明年3月到期，輪價29.5仙，溢價3%，槓桿率14.1倍（有效9.3倍），引伸波幅26.5%。&#13;<br> 中石化（386）嘅C輪，揀2130，明年3月到期，輪價55仙，溢價1.7%，槓桿率5.8倍（有效4.9倍），引伸波幅38.9%。&#13;<br> 中海油（883）嘅C輪，揀2216，明年2月到期，輪價80仙，溢價1.2%，槓桿率5.3倍（有效4.7倍），引伸波幅53%。&#13;<br> 中企C輪2204：3隻石油股，中石油與中石化係國指成份股，兩隻石油股如果有景，會拉高國指。大隻國指成份股中，國壽（2628）可望跌後由低位反彈，中電信（728）睇好，對國指亦有利。&#13;<br> 中企C輪有平貨嘅話，要執番啲，唔使多心，咪揀稍遠期但溢價唔夠吸引嘅，1隻2204就夠。2204下月到期，輪價10.9仙，溢價1.3%，槓桿率14.1倍（有效10.8倍），引伸波幅28.5%。槓桿率爆炸，畀1個幾巴仙溢價賭1個月，諗得過。國企12月唔得，跌咗193點，博下月得番，分分鐘1朝半日就已經有彈幅1個幾巴仙，畀1個幾巴仙溢價算得係乜。&#13;<br> 太AC輪4506：太A（019）有芬佬買到實，可候低買C輪。正路之選係4506，明年3月到期，輪價83仙，溢價1.6%，槓桿率7.7倍（有效6.3倍），引伸波幅28.1%。&#13;<br> 章盛</p></body></html>