<html><header><meta charset="utf-8"><title>JunyaWatanabe點名合作<br>法國羽絨王Moncler單拖到港</title></header><body><h1>JunyaWatanabe點名合作<br>法國羽絨王Moncler單拖到港</h1><p>又厚又大件的羽絨褸一向都係Hip-Hop仔的專利，但今年的冬天有所不同，就連日本潮界都力撐，率先出場有Hi-fashion品牌JunyaWatanabe，更與法國羽絨褸老牌Moncler合作，旋即令羽絨褸成為神枱之物。雖然合作版的羽絨褸尚未到港，但Moncler單拖到港一樣夠撐，各位潮人準備咗羽絨行街未？&#13;<br>&#13;<br>記者：李崗華&#13;<br>攝影：伍慶泉</p><p>日牌冬季羽絨褸大熱</p><p>羽絨褸於日本有幾熱？就連一些街牌亦自家推出羽絨褸，當中更不乏當紅街牌，Rebirth就係其中之一。</p><p>Moncler潮色羽絨</p><p>雖然Moncler為法國老牌，但出品就一啲都唔老套，否則又點會俾JunyaWatanabe睇中？要數出品最潮的就非呢件橙色羽絨褸莫屬，皆因橙色羽絨就連Bape都推出過，木村又着過，絕對夠撐。除顏色夠Sharp外，佢更有拆袖功能，隨時可以變做背心外套，一褸兩着，潮之餘又夠晒抵。目前到港的Moncler只有羽絨褸款，而且數量不多，都係呢句：「有心者請快手！」（$4,690/a）</p><p>其他Moncler到港潮作</p><p>DetailsCheck！</p><p>Moncler的Logo大大個放於心口，夠晒虛榮。</p><p>美日街牌力撐TheNorthFace</p><p>除Moncler俾Hi-Fashion睇中外，TheNorthFace亦俾街牌睇中，首先俾美國Graffiti明星Futura睇中推出羽絨褸及袋，被日本雜誌形容為夢之組合。至於日牌方面就有久未露面的Swagger推出合作版。雖然所有TheNorthFace的合作版應該不會有機會到港，但香港仍有普通版，趕潮流者最啱！</p><p>售賣點：</p><p>a/I.T（28344056）銅鑼灣信和廣場G17舖&#13;<br> b/TheNorthFace（23209009）銅鑼灣時代廣場627舖</p></body></html>