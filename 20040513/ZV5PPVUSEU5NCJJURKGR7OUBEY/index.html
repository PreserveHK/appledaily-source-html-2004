<html><header><meta charset="utf-8"><title>HelloKitty×SonyEricsson<br>6套吉蒂貓Z600送畀你</title></header><body><h1>HelloKitty×SonyEricsson<br>6套吉蒂貓Z600送畀你</h1><p>HelloKitty「入侵」手機界已經唔係第一次，最近作就有OKWAPA263。而今次聯同手機界大哥SonyEricsson齊來「犯境」，齊齊大玩Crossover，皆因SonyEricsson將Z600配上全新HelloKitty機殼及手機繩，變身HelloKitty手機話咁易。而今日《蘋果日報》就聯同SonyEricsson送出6部HelloKittyZ600給讀者，無論係唔係HelloKittyFans，都要快快手填妥參加表格Fax嚟喇！&#13;<br>&#13;<br>記者、攝影：劉耀祥　&#13;<br>ImageGirl：小慧&#13;<br>官方下載網址：<ahref>www.sonyericsson.com.hk/mobile_planet</ahref></p><p><spanclass><fontstyle>PROFILE  &#13;<br> 制式：GSM900/1800/1900三頻&#13;<br> 顯示器：65,536色/&#13;<br> 128×160像素/TFD&#13;<br> 鏡頭：10萬像素&#13;<br> 功能：GPRS、WAP、MMS、藍芽、32和弦&#13;<br> 備用時間：200小時&#13;<br> 通話時間：6小時&#13;<br> 體積：90×48×27.9mm&#13;<br> 重量：110g</fontstyle></spanclass></p><p><br> &#13;<br> SonyEricsson的Z600雖然推出已經都有一段日子，不過搞作依然多，原因無他，皆因Z600到現時仍然都係SonyEricsson旗下唯一的影相摺機，而扭擰王S700又要到第四季先推出，所以搞作多乃理所當然。上次買Z600送米奇套裝已經令唔少女性（或者男朋友們）大出血，今次兩款HelloKittyBoxSet套裝更打孖嚟，第一款當然係招牌粉紅色殼，再加粉綠色殼，而HelloKitty的好朋友DearDaniel亦同場出現，一盒兩套殼再加一條手機繩！第二款BoxSet則大玩暗花，紫色溝銀色，啱晒含蓄型用家，而且一樣有珍珠形手機繩，認真係豪華裝！</p><p>■每盒BoxSet內都有兩套機殼及一條手機繩。（到特約店購買Z600，可獲其中一款BoxSet）&#13;<br> &#13;<br> &#13;<br> <spanclass><fontstyle>吉蒂貓主題下載  &#13;<br> 兩款HelloKittyBoxSet已經有齊前後殼及手機繩，可將部Z600變身做HelloKitty手機，不過得個樣就似乎爭啲，想徹頭徹尾變身做HelloKitty手機嘅話，就要喺購買BoxSet後，到其官方網址，下載兩款HelloKittyWallpaper及ScreenSaver，圖案設計完全襯番晒四款殼，直頭係打開或閂埋部機都可以見到HelloKitty蹤影處處。講咗咁耐，想得到HelloKittyBoxSet方法好容易，現時到SonyEricsson特約商店買Z600，就可以得到其中一款，當然係數量有限，送完即止喇。</fontstyle></spanclass></p><p><spanclass><fontstyle>遊戲篇  &#13;<br> 兩款HelloKittyBoxSet睇到HelloKittyFans流晒口水，不過就算唔係Fans都一樣啱用，想得到就其實好簡單，只要答中以下問題，再填妥參加表格Fax嚟就有機會得到！&#13;<br> &#13;<br> <b> 第一關考眼光</b> &#13;<br> HelloKitty機殼咁Sharp咁搶眼，應該好易睇到佢，不過有幾個機殼，就匿埋喺右圖中嘅HelloKitty公仔入面，請數出圖中正確HelloKitty機殼嘅數目，並將答案填在參加表格內。&#13;<br> &#13;<br> <b> 第二關問答題</b> &#13;<br> 1.BoxSet內的手機繩&#13;<br> 以甚麼方法繫在Z600上？&#13;<br> A.膠水　　B.機扣　　C.膠帶&#13;<br> 2.SonyEricsson網頁內共有多少款&#13;<br> HelloKittyWallpaper及ScreenSaver下載？&#13;<br> A.2　　B.3　　C.4</fontstyle></spanclass></p><p><spanclass><fontstyle>參加辦法  &#13;<br> 1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭6名參加者各得到SonyEricssonZ600一部及HelloKittyBoxSet其中一款。&#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> 5.得獎者將有專人通知。&#13;<br> 6.為公平起見，《蘋果日報》及SonyEricsson員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> *必須憑報紙上的參加表格才可以參加遊戲。&#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。</fontstyle></spanclass></p></body></html>