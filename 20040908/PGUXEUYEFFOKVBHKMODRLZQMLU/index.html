<html><header><meta charset="utf-8"><title>LG雙插卡W80072和弦聲大夾靚</title></header><body><h1>LG雙插卡W80072和弦聲大夾靚</h1><p>自中國聯通推出「世界風」服務之後，Motorola、三星及LG都特別為其推出雙插卡式機種，而三星W109早前已經水貨登陸香港，接棒者就有LGW800，同樣可以插兩張SIM卡，機身更比W109輕巧。內置30萬像素鏡頭及26萬色彩芒已經係基本動作，再加埋72和弦，一於滿足到又要靚聲靚畫，兼且身懷多卡嘅用家。&#13;<br>&#13;<br>記者、攝影：劉耀祥　ImageGirl：Charmaine</p><p>之前三星W109內置雙插卡槽，已令人相當有驚喜，不過有人就會嫌其機身稍大，尤其女士拎上手就唔係咁方便。而今次LGW800就用上一貫摺機外形，論外形設計只屬普普通通，若然唔係機身寫上「WorldWind」字樣，都睇唔出原來乃內地聯通之「世界風」手機，只會以為係LG另一部新摺機。雖然如此，W800就勝在機身夠細，就算內置雙插卡都未有因此而特別「健碩」，就算女士都一樣啱手形。</p><p><spanclass><fontstyle>PROFILE  &#13;<br> 制式：GSM900/1800、CDMA1×（800MHz）&#13;<br> 外芒：6萬5色/96×96像素&#13;<br> 內芒：26萬色/176×220像素&#13;<br> 鏡頭：30萬像素CCD&#13;<br> 功能：72和弦、GPRS、短片拍攝、WAP、電郵傳送&#13;<br> 備用時間：140小時&#13;<br> 通話時間：80分鐘&#13;<br> 體積：93×48×22.9mm&#13;<br> 重量：120g&#13;<br> 查詢：27872282（全新世界）&#13;<br> &#13;<br> <spanclass><fontstyle>毋須Reboot即轉台  &#13;<br> 好多香港用家都會認為，自己極少機會同時擁有CDMA1×及GSM制式SIM卡，就算有部雙插卡機都未必有用。其實W800唔一定要同時插入CDMA1×及GSM制式的SIM卡先可以使用。只要插入兩張GSMSIM卡就可以開機（當然一張SIM卡都得），淨係呢樣已經啱晒香港用家，鍵盤上亦特別設有「C/G」按鈕，方便用家直接轉換網絡商，唔使次次都要重新開機先得。而搜尋網絡時間，由CDMA轉去GSM約11秒，由GSM轉去CDMA約需時5秒左右，比起熄機、換卡、再開機，確實快得多。</fontstyle></spanclass></fontstyle></spanclass></p><p><spanclass><fontstyle>一相四影玩合照  &#13;<br> W800內涵屬一般高階機規格，6萬5色外芒，內芒則用上26萬色，解像度達176×220像素，尺寸亦接近兩吋大，顯示質素相當出色、光猛及清晰。而內置鏡頭雖然只有30萬像素，不過配上高質素彩芒及CCD鏡頭，影像仍然出色。影相時，畫面反應流暢，影像未有拖曳現象，令人滿意。除了一般的相框及濾相效果之外，最特別就係「多樣拍攝」功能，同一張相最多可拍攝4次，分別鑲嵌在預設的圖框內，換言之，影夠4個人物就可變成「合照」。&#13;<br> 影相好玩，W800亦支援72和弦，由於機面設有喇叭，所以聲量亦夠大聲，放喺手袋亦都聽得到。預設鈴聲數量亦十分多，分為「節奏」、「名曲」、「幻想曲」及「基本鈴聲」等，合共超過50首。</fontstyle></spanclass></p><p><spanclass><fontstyle>「雙插卡」手機DIY  &#13;<br> 雙插卡手機仍屬新鮮產品，不過早於年前市面上亦已有自行製作嘅雙插卡裝置，好處係毋須特別換機，亦可以使用雙插卡的方便。缺點就係要將原本SIM卡剪開，出現問題時網絡商不會提供維修。而且轉換線路需要重新開機，系統亦較不穩定，容易出現「攞唔到線」的情況。</fontstyle></spanclass></p><p>查詢：老實人通訊（23807228）</p></body></html>