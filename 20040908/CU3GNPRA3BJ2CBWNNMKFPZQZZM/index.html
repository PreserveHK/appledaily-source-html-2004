<html><header><meta charset="utf-8"><title>「十個最代表香港的設計選舉」<br>天星小輪鬥茶餐廳</title></header><body><h1>「十個最代表香港的設計選舉」<br>天星小輪鬥茶餐廳</h1><p>講起香港你會想起甚麼？帆船？金紫荊？茶餐廳？天星小輪？最近香港電台搞了個「十個最代表香港的設計選舉」，由多位設計師提名出50個代表香港本土特色的設計及節目監製，讓市民投票選出當中十大，結果將於9月底公布。入選設計個個陪住你同我成長，關係親密，哪個又是你的心頭好？&#13;<br>&#13;<br>採訪：陳慧敏　攝影：伍慶泉、陳智良、黃子偉	</p><p><spanclass><fontstyle>民間代表  &#13;<br> 五十個候選作品之中，有新有舊，但似乎愈有歷史價值的，愈有集體回憶，當中，經過百多年風浪的渡海小輪，不但與香港人建立了深厚感情，也是遊客心目中的香港代表，近月更因「幻彩詠香江」而令維港遊晚晚爆滿，要當選十大之一應該「實食無黐牙」。至於「與時並進」的紙紮品，極具香港特色，當選呼聲亦高。&#13;<br> &#13;<br> <b> 候選設計No.43紙紮用品</b> &#13;<br> 支持者：寶華紮作店太子歐陽秉志&#13;<br> 理由：「紙紮同香港一樣，古老得嚟又不停有啲創新嘅嘢推出。」&#13;<br> &#13;<br> <spanclass><fontstyle>創意紙紮乜都有  &#13;<br> 去年以一支送給家駒的紙紮結他成名的阿志，用卡紙做的冥界用品，在紙紮界享負盛名，老師傅個個見到都讚好。最愛埋首靜靜搞創作的志仔，最新力作滑板Trikke，還有一系列的名牌手袋，實行要陰間陽間一樣追得上潮流。「香港人個個追上潮流，看見故人親友找到能令陰間朋友開心的禮物，那種笑容最令我開心。」</fontstyle></spanclass></fontstyle></spanclass></p><p>寶華紮作（27769171）深水埗黃竹街34號</p><p><b> 候選設計No.50天星小輪</b> &#13;<br> 支持者：船主梁華發&#13;<br> 理由：「天星小輪有106年歷史，PostCard又係佢，國家地理雜誌《人生必到五十個景點》又有佢，重唔係最具代表性？」</p><p><spanclass><fontstyle>32年咩風浪未見過？  &#13;<br> 發叔年屆50，細細個貪「航海界」個名夠型，坐船追看水手拋纜，又用雪條棒同橡筋砌船仔，一到18歲就入職天星小輪做水手，一做32年，近年升埋職做船主，駕駛維港遊的「輝星號」。「最記得79年颱風河貝襲港，我同幾位水手通宵守住條船纜，第二朝就見到有隻大洋船撞咗埋卜公碼頭，幾大件事呀！望住個海咁耐，我都可以講句：『真係咩風浪未見過呀？』」&#13;<br> 天星小輪維港遊（21186201）</fontstyle></spanclass></p><p><spanclass><fontstyle>設計師之選  &#13;<br> 「梗有一間喺左近」的茶餐廳及長達八百米的半山行人電梯，分別是設計師Ziggy及Freeman之提名，且看看美感觸覺特別敏銳的他們有何說法。</fontstyle></spanclass></p><p><b> 候選設計No.8茶餐廳</b> &#13;<br> 支持者：設計師ZiggyKoo&#13;<br> 理由：「茶餐廳最特別嘅地方，佢可以因應時代變遷而作出調整而屹立不倒。本來得粉麵同包嘅茶餐廳，又會出現中西式嘅碟頭飯，同香港一樣乜人都有。」&#13;<br> &#13;<br> <spanclass><fontstyle>創作邊食邊做  &#13;<br> 有份提名「茶餐廳」的展覽設計師Ziggy，爸爸係麵包師傅，媽媽係茶餐廳常客。「小時候每朝同爸爸飲完早茶就同媽媽去茶餐廳食第二Round，食菠蘿包飲好立克。當時我最鍾意食菠蘿包夾炒蛋，爸爸重勁，直情將個蛋撻夾入菠蘿包入面食，食到我哋都好肥！」Ziggy令記者相信，創意是可以遺傳的。&#13;<br> 場地：美都茶餐廳（23846402）油麻地廟街63號</fontstyle></spanclass></p><p><b> 候選設計No.13半山行人電梯</b> &#13;<br> 支持者：平面設計師FreemanLau&#13;<br> 理由：「河流係人類文化嘅開始，半山電梯就好似條大運河咁，灌溉咗呢一帶嘅文化同藝術創作。」&#13;<br> &#13;<br> <spanclass><fontstyle>兩旁最精采  &#13;<br> 這條由皇后大道中中環街市，延伸到半山干德道的行人電梯長800米，Freeman最愛沿住電梯而上，同時留意電梯兩旁的二樓精品店有甚麼變化。「留意吓呢度好多特別嘅二樓小店，每次過嚟都會有唔同嘅發現。而且沿路有好潮嘅酒吧、創意小店、舊式缸瓦舖、連傳統豬肉店都有，走一轉已經睇到好多嘢！」&#13;<br> 行人電梯採單向運行：&#13;<br> 06:00-10:00往下運行&#13;<br> 10:00-22:00往上運行</fontstyle></spanclass></p><p><b> 其他精選</b> &#13;<br> <spanclass><fontstyle>熱辣辣菠蘿油  &#13;<br> 大約二十年前，一個菠蘿油（約比菠蘿包貴5毫子）已經叫做「高檔嘢」，細路仔有得食已經覺得「好High」。咬下去包身軟滑，外皮香脆，半溶化狀的冰凍牛油在唇齒間慢慢溶化，是今日成年人最懷念，國外旅遊雜誌追捧的地道食品。</fontstyle></spanclass></p><p><spanclass><fontstyle>晾衫竹  &#13;<br> 「三支香」晾衫竹簡直是香港公共屋邨的標誌，晾衫竹末端可用來掛陳皮及地拖，相信不少人小時候都幫過阿媽晾衫。但設計上有潛在危險，曾有人晾衫時不慎墮樓，所以房署自95年起便為獨居長者免費更換拉輪式晾衣架，今年起，公屋居民更可向房署申請資助安裝新的晾衣架。</fontstyle></spanclass></p><p><spanclass><fontstyle>老夫子  &#13;<br> 1962年在報章雜誌出生的漫畫人物，64年推出首期單行本後風靡60至70年代，小記同媽媽都係睇佢大。一講「耐人尋味」、「天方夜譚」及「小題大作」等成語，大家都諗起老夫子地道又搞笑的市井故事。直到四十多年後的今日，還推出動畫老夫子、Q版老夫子等，連台灣、澳門及中國大陸都認得其嘜頭！</fontstyle></spanclass></p><p><spanclass><fontstyle>香港電台「十個最代表香港的設計選舉」候選名單：  &#13;<br> 1.菠蘿油&#13;<br> 2.鴛鴦&#13;<br> 3.炸兩&#13;<br> 4.西米撈&#13;<br> 5.咖喱魚蛋&#13;<br> 6.冰皮月餅&#13;<br> 7.閃燈乳豬全體&#13;<br> 8.茶餐廳&#13;<br> 9.涼茶舖&#13;<br> 10.女人街帳篷式建築&#13;<br> 11.舊樓鐵籠露台&#13;<br> 12.公屋&#13;<br> 13.半山行人電梯&#13;<br> 14.旺角油麻地霓虹箭嘴燈&#13;<br> 15.香港國際機場&#13;<br> 16.尖沙嘴鐘樓&#13;<br> 17.滙豐銀行總行&#13;<br> 18.中銀大廈&#13;<br> 19.青馬大橋&#13;<br> 20.香港會議展覽中心</fontstyle></spanclass></p><p>21.海防博物館&#13;<br> 22.竹棚&#13;<br> 23.當舖招牌&#13;<br> 24.白底橙花外賣杯&#13;<br> 25.尼龍帆布床&#13;<br> 26.晾衫竹&#13;<br> 27.丫叉&#13;<br> 28.魚網拖&#13;<br> 29.客家帽&#13;<br> 30.紅色膠燈罩&#13;<br> 31.紅白藍袋&#13;<br> 32.沙灘&#13;<br> 33.摺櫈&#13;<br> 34.摺麻雀枱&#13;<br> 35.點心紙&#13;<br> 36.隔水蒸餸架&#13;<br> 37.西瓜波&#13;<br> 38.蒸餸夾&#13;<br> 39.維他奶樽&#13;<br> 40.白花油</p><p>41.八達通&#13;<br> 42.鐵皮信箱&#13;<br> 43.紙紮用品&#13;<br> 44.舊式店舖拉閘&#13;<br> 45.MichaelLauFigure公仔&#13;<br> 46.麥嘜&#13;<br> 47.老夫子&#13;<br> 48.曾灶財&#13;<br> 49.舊式電車&#13;<br> 50.天星小輪&#13;<br> 詳細參加辦法請瀏覽網頁：<ahref http:>www.rthk.org.hk/special/design2004 </ahref></p></body></html>