<html><header><meta charset="utf-8"><title>奧運精英展歌喉　港星咪嘴失禮<br>女力士唱出溫柔　王義夫神槍手變K王</title></header><body><h1>奧運精英展歌喉　港星咪嘴失禮<br>女力士唱出溫柔　王義夫神槍手變K王</h1><p>五十位中國奧運金牌選手昨晚齊出席《大匯演》，其中以欄王劉翔和射擊選手王義夫歌藝最出色，而舉重女選手劉春紅則以溫柔唱腔技驚港人。不過，身為歌手的許志安、容祖兒和楊千嬅等人獨唱時，竟夾口形演出，令人失望。</p><p>昨晚在香港大球場舉行的《中國人的驕傲—奧運金牌精英大匯演》，演出者除中國奧運金牌運動員外，還有歌手譚詠麟、李克勤、陳慧琳、容祖兒（Joey）、許志安、楊千嬅、古巨基和方力申等。&#13;<br> 昨晚多位金牌選手均上台獻唱，包括馬琳、陳 <br> <spanclass>蛙后走音&#13;<br> 觀眾拍手掌鼓勵 &#13;<br> 一眾金牌健兒均是唱現場，其中以射擊選手王義夫和劉翔的唱功最為了得，大有K歌之王的風範；而女運動員方面則以舉重選手劉春紅歌藝最佳，想不到身為女大力士的她，唱起歌來聲線溫柔。而女排教練陳忠和唱《愛拼才會贏》時，則十分有感情，一班女排成員齊在後面和唱。相反舞台經驗豐富的許志安、容祖兒、楊千嬅和方力申獨唱時卻夾口形，不敢以真功夫上陣，實在叫人感到奇怪。&#13;<br> 對於Joey獨唱時咪嘴一事，其經理人霍汶希昨晚在電話中說：「係因為球場地方太大，迴響太大，為確保穩陣，所以喺獨唱部份至會咪嘴。而且Joey有啲唔舒服，把聲唔係太好，但佢同羅雪娟合唱嗰part都堅持唱番現場。」其後羅雪娟與Joey合唱時一度走音，現場觀眾即拍掌鼓勵。而譚詠麟及李克勤昨晚分別獻唱《講不出的告別》及《紅日》，其助手表示二人均是現場演唱，因為他們向來堅持現場表演，二人演出後異口同聲稱讚運動員中以孫甜甜及李婷唱得最好，因她們音準及節拍佳。</spanclass></p><p><spanclass>聲線溫柔&#13;<br> 劉翔淡定足壓台 &#13;<br> 古巨基昨晚與劉翔合唱一曲《好想好想》，他昨日在電話中大讚劉翔說：「我同劉翔合作過兩次，佢唱歌幾好，幾定，聲線又幾好，雖然佢咁高大又咁健壯，但佢有溫柔嘅聲線，上次我同佢喺北京唱歌，係佢第一次正式上台，喺咁多人面前唱歌，佢都壓到台，以一個演出經驗唔多嘅人嚟講，佢真係唔錯。」&#13;<br> 問基仔覺得劉翔可有潛質做歌手？他即說：「我希望娛樂圈唔好搞佢哋，等人哋專心做運動員，我頭先至同佢講話會支持佢，希望佢喺○八奧運繼續努力，好多fans支持佢都係因為佢喺運動上嘅出色表演，佢都應該要喺呢方面報答番fans。」&#13;<br> <br> <spanclass>習慣午睡&#13;<br> 選手無暇休息攰 &#13;<br> 此外，Joey和方力申前晚齊往金鐘港麗酒店，為該處舉行的金牌選手歡迎晚宴擔任表演嘉賓。當記者要求奧運金牌選手羅雪娟與方力申合照時，羅雪娟顯得一臉尷尬。事後方力申代為解釋說：「我喺雅典奧運同羅雪娟做過一對一訪問，覺得佢好活潑，可能太多傳媒追訪，佢唔習慣。郭晶晶比較cool，始終運動員唔係藝人，唔習慣俾傳媒追訪，我知道佢對眼唔係咁舒服。至於劉翔我四年前已經識得佢，佢人好好，冇架子！其實運動員有午睡習慣，但今日佢哋一落機就忙到夜晚，所以比較攰啲。」&#13;<br> 採訪：卓寶花、馮美茵、張俊銘、朱倬誼&#13;<br> 攝影：陳慧安、陳偉權</spanclass></spanclass></p></body></html>