<html><header><meta charset="utf-8"><title>國產回力鏢手機CECT668向左轉向右轉</title></header><body><h1>國產回力鏢手機CECT668向左轉向右轉</h1><p>以旋轉機身出名嘅Motorola部V80啱啱先推出市場冇幾耐，豪裝版差不多要成五千蚊，普通版都要四千幾，所以暫時都係睇嘅人多，買嘅人少。之但係想一嘗旋轉機身威力，唔一定要大拿拿拎幾千蚊出嚟，皆因國產手機商CECT新機668採用旋轉機面，加上彩芒兼和弦，開價只係$1,280，就已經可以俾你轉餐飽！&#13;<br>記者：劉耀祥&#13;<br>攝影：陳陶鈞&#13;<br>ImageGirl：Dicky</p><p>以往想玩旋轉手機，除Motorola的V70及V80之外，似乎並未有第二家，不過如今旋轉機身已非歐美手機廠的專利，內地手機廠一樣做得有聲有色。最佳例子莫如內地手機廠CECT，日前推出首部旋轉機668，旋轉機面夠吸引之外，價錢更加令人心郁郁，雖然冇得影相，不過淨係拎住部機轉吓轉吓，好似回力鏢咁已經好鬼有型！</p><p><spanclass><fontstyle>圓渾機身好手感  &#13;<br> 外形圓碌碌嘅CECT668，CuteCute哋第一眼睇見已經有唔少好感。而機身亦唔算大，屬嬌小玲瓏之列，長度同張普通卡片差唔多，圓碌碌身形就相當好手感，最令人想玩嘅當然就係旋轉機面，一隻手指可以推開，6萬5色彩芒畫面即時調番轉，數字鍵盤就即時出現，而接聽同收線掣就位於機頂，初用就要花啲時間習慣吓。可能新機關係，駁位比較實淨，女士就可能要出多兩分力先得。而機面可以向左轉、向右轉，換句話講就係不論係左撇子定右撇子，都一樣可以一推即開，加上唔使轉開機面都可以聽電話，細心度值得加分。</fontstyle></spanclass></p><p><br> &#13;<br> <spanclass><fontstyle>橫度打機扮N-Gage  &#13;<br> 之前提過668嘅收線掣同接聽掣放咗喺機頂，起初都以為係為咗遷就旋轉機面，不過原來除此之外，重有「特別功能」。皆因668內置6個遊戲當中，其中4個遊戲都以橫度畫面顯示，而機頂兩個掣就順理成章成為「遊戲機」的一部份，感覺有如玩緊小型版本嘅N-Gage。遊戲方面則男女都各有所好，其中「熊貓寶貝」就係要照顧隻熊仔嘅起居飲食，淨係睇見隻熊仔就已經夠晒可愛，啱晒女仔玩。而男仔就有「點球大戰」，玩射12碼，食正今期歐洲國家盃熱潮。</fontstyle></spanclass></p><p><br> &#13;<br> <spanclass><fontstyle>CECT668Profile  &#13;<br> 制式：GSM900/1800雙頻&#13;<br> 顯示器：6萬5色/128×160像素/STN&#13;<br> 功能：16和弦、英漢/漢英字典、SMS&#13;<br> 備用時間：80小時&#13;<br> 通話時間：150分鐘&#13;<br> 體積：97×46×23mm&#13;<br> 重量：92g&#13;<br> $1,280&#13;<br> &#13;<br> 栢威電訊&#13;<br> 電話：23599336</fontstyle></spanclass></p><p><br> &#13;<br> <spanclass><fontstyle>獨特設計齊「轉」「伸」  &#13;<br> 其實除咗旋轉機面之外，伸縮機面亦都係今年大熱Design之一，現時市面亦有唔少伸縮機種湧現，玩「轉」手機之外亦都係另一個新鮮選擇。</fontstyle></spanclass></p><p><br> &#13;<br> 查詢：&#13;<br> （a）星滙電訊（23902680）　&#13;<br> （b）T.ToneMOBILE（26289090）</p></body></html>