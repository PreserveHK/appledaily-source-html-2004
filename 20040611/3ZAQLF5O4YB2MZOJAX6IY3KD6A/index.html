<html><header><meta charset="utf-8"><title>柔眉手術後雙眉長短不一</title></header><body><h1>柔眉手術後雙眉長短不一</h1><p>一愛美女士花了3,800元在美容公司做柔眉手術，但兩次柔眉後仍未上色，加上事前修整眉形時拔去眉毛大半，只剩半條眉，且一邊長一邊短，每天須重新畫眉始能出街。醫生忠告：「做柔眉手術前，都係先要諗清楚。」</p><p>不願公開姓名的《蘋果》讀者投訴稱，她於今年4月27日從網頁得悉一間名為「柔之美藝術」美容公司，提供柔眉手術，較傳統繡眉和紋眉先進。&#13;<br> 她次日到銅鑼灣耀華街美容公司做柔眉，單次費用1,900元。經職員畫眉、「掹眉」修整眉形後，她合上眼睛，由職員用附有針頭的儀器在其眉上「拮入」顏色。&#13;<br> 她說，手術後兩天，眉上結痂部份脫落，眉上顏色也「甩晒」，她致電美容公司投訴，職員稱，「可能第一次上唔到色，不如你再上嚟，加多千九蚊，我同你轉三千八蚊嗰個，一年做無限次。」<br> &#13;<br> <spanclass>眉上結痂顏色「甩晒」 &#13;<br> 因每次柔眉需相隔一個月，讓皮膚「唞唞」。她遂於上月29日再加1,900元做第二次柔眉，做後數天，眉上結痂甩脫後，眉毛上仍沒有任何顏色，與未做前沒分別。「我堂眉喺柔眉前要掹眉，掹剩半條，重係一邊長一邊短，好肉酸！」&#13;<br> 她再向美容公司投訴，職員稱她皮膚較薄所以難上色，着她60日後再做，「做多幾次應該會上到色」。&#13;<br> 她不滿地表示，「佢哋叫我暫時用眉筆畫眉，我就係唔想日日畫眉先做柔眉，如果係咁，我使乜畀成三千八蚊做柔眉呀？我有朋友整兩次已經上色，重可KEEP（保留）起碼半年。<br> &#13;<br> <spanclass>做咁多次皮膚頂唔順 &#13;<br> 我接受唔到做多幾次，每次都會痛，會流血結痂，做咁多次，我怕我啲皮膚頂唔順。」&#13;<br> 「柔之美藝術」負責人鍾小姐回應本報查詢時表示，投訴人因為皮膚較薄，所以較難上色，至於何以兩次手術仍未上色，她稱，「每個人情況都唔同，有啲好快就上色，有啲就要做多幾次，總之好難講。但佢呢個手術係全包，只要佢肯再上嚟整就應該會有效果喇！係佢太緊張啫！」（○六○八○二七）</spanclass></spanclass></p><p><spanclass>紋眉柔眉沒法例監管 &#13;<br> 消費者委員會副總幹事劉燕卿表示，政府一直未有監管市面上各類紋身、紋眉和柔眉等手術，對於美容院經營和美容師的資格亦未有規管，消委會對此一直關注，並敦促政府早日立例規管，祈能早日踏出第一步。<br> &#13;<br> <spanclass>專家意見：柔眉前應考慮清楚 &#13;<br> 不少愛美女士為貪方便，都會紋眉、繡眉或柔眉，以便不用天天畫眉，時刻也在最佳狀態。&#13;<br> 皮膚科醫生史泰祖指出，其實無論紋眉、繡眉或柔眉，都是透過創傷方法，刺破皮膚，將顏色刺入皮膚表皮深處或真皮內，其差別只在於所採用的儀器、工具及效果是否自然。&#13;<br> 當中以紋眉最古老，眉部有明顯的邊線，顏色持久；而繡眉、柔眉效果相對較自然，其差別在於繡眉以人手進行，柔眉則以多轉數機器提供服務。&#13;<br> 史泰祖醫生指出，理論上，皮膚較薄是較容易「上色」，因為顏色較容易注入真皮層。&#13;<br> 他強調，「始終每次拮啲色入皮膚都會造成創傷，都會流血，結痂，反覆做多幾次，可能會留下疤痕，做柔眉手術前都係先要諗清楚。」&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></spanclass></spanclass></p></body></html>