<html><header><meta charset="utf-8"><title>一味窩輪：臨淵羨魚不如買9766</title></header><body><h1>一味窩輪：臨淵羨魚不如買9766</h1><p>電盈（008）上演好戲，瑞銀呢頭發出報告，話電盈最快8月可恢復派息，嗰頭股價成支箭咁飛上5.75元，升7.5%，成交量由12.3球增至65球。10大龍虎榜上，有6件係電盈Call輪。&#13;<br> 成交金額最大上榜嘅電盈輪，係鎖定回報輪9762，收27仙，升幅63%。前日，啱啱推介過呢件。若未能低位上車，錯過機會，臨淵羨魚，不如退而結網，搵和黃Call輪炒吓。&#13;<br> 小小超搞電盈，市場睇佢台戲。和黃（013）有部份業務相似，公司又有搞作，例如搞分拆電訊業務上市、入股南韓商船公司，又係「大大超」檔口，同氣連枝，估計亦會有運行。&#13;<br> 和黃收53.25元，升50仙，由電盈帶起，只係初升階段，揀Call輪炒，最正嘅係9766，成交最多係佢，85球易手，佔發行量6成，10月尾到期，輪價35仙，溢價9.9%，槓桿率15.2倍。&#13;<br> 9811壽命短過9766兩個禮拜，輪價38仙，溢價10.4%，槓桿率14倍。講壽命、溢價、槓桿率、活躍程度，9766都靚過晒9811。貨比三家不吃虧，和黃Call輪，9766最博得過。<br> &#13;<br> <spanclass>長實輪揀2件炒 &#13;<br> 和黃掂，長實（001）亦都值得睇好，昨收60元，升3格。60元守住之後，下一關睇65元。&#13;<br> 揀長實Call輪埋手，9227同9973諗得過。9227今年11月中到期，輪價62仙，溢價7%，槓桿率9.7倍。9973喺11月初到期，輪價51仙，溢價9.8%，槓桿率11.8倍。&#13;<br> 章盛</spanclass></p></body></html>