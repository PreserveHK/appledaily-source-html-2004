<html><header><meta charset="utf-8"><title>上海辦展覽　零舍奄尖<br>林明珠瞓身藝術婚嫁免問</title></header><body><h1>上海辦展覽　零舍奄尖<br>林明珠瞓身藝術婚嫁免問</h1><p>林百欣千金林明珠投資的藝廊，為慶祝中法文化年，昨日在上海舉行展覽，她透露完成這活動後會往印度小遊。林明珠全力推動藝術，自言無意結婚的她，已向數名追求者預告要下月才有空拍拖。　記者RitaLeung、EdwardChou上海直擊</p><p>林百欣千金林明珠投資的對比窗藝廊，為中法文化年籌劃的大型展覽「激醒：中法藝術的碰撞與融合」，昨日於上海城市規劃展覽館舉行，這個展覽的主題是「過去、現在與未來」，由三十年代的上海展望至今，參與的藝術家、設計師包括AndrePutman、PacoRabanne、JeanPaulKnott及香港的鄭兆良、羅啟妍及趙中良等。&#13;<br> <br> <spanclass>印度小休充電 &#13;<br> 林明珠視這個project為重大挑戰，三日僅睡了一小時，她說：「我哋希望用最簡單嘅語言講藝術，扭轉過往啲人對fineart係高高在上嘅睇法。」&#13;<br> 問林明珠對西九龍將興建藝術博物館的看法，她說：「如果真係有個咁嘅地方推廣藝術梗係好啦，不過香港發展藝術應該由教育做起，唔係一嚟就起博物館，次序好似掉轉咗，不過香港係咁㗎啦，就算係我長年投資咁多錢搞藝術，啲錢都係嚟自搞地產。」&#13;<br> 問林明珠如此鍾情藝術，會否與男友的話題也是講藝術？她說：「同男友就唔講呢啲啦，得我講晒咪悶親佢？」她透露完成這個展覽後會往印度小遊三日，然後返倫敦睡足一星期，她笑說：「我已經同幾個追求者講咗，我要下個月先得閒拍拖。」</spanclass></p><p><spanclass>「林伯唔識藝術」 &#13;<br> 出名挑剔的林明珠表示對男友的要求比工作更苛刻，男友質素一定比藝術品還要高，記者笑言這樣到她六十歲也嫁不出？她說：「我唔要結婚，所以咪慢慢揀囉。」&#13;<br> 此外，林明珠母親顧瑞英昨到上海支持女兒，記者告訴她林明珠表示不結婚，問她想不想抱孫？她說：「呢個世界咁亂，重抱孫？佢嫁唔嫁冇所謂，佢係職業女性嚟㗎嘛。」&#13;<br> 問顧瑞英為何不叫林伯到上海支持女兒？她說：「佢都唔識藝術，又老啦，行都行唔到，重講搭飛機？佢年紀大，（健康）一陣好一陣唔好。」問她多久沒見林伯？她竟說：「冇需要（見）吖。」問她有沒有致電林伯？她則說：「我都冇佢電話號碼。」</spanclass></p></body></html>