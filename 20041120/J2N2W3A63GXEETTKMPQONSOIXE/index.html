<html><header><meta charset="utf-8"><title>瑪麗嘉兒喪禮之後極速變臉</title></header><body><h1>瑪麗嘉兒喪禮之後極速變臉</h1><p>饒舌歌手Ol'DirtyBastard（ODB）早幾日逝世，佢嘅喪禮前日喺紐約舉行，唔少佢生前嘅好友都嚟見佢最後一面，當中包括曾經同佢合作過嘅瑪麗嘉兒（MariahCarey），瑪麗當日一身黑色打扮抵達喪禮會場，喺ODB嘅棺木前瞻仰遺容，神情都幾哀傷，不過之後佢又換上性感晚裝，笑面迎人咁出席一個慈善活動。</p></body></html>