<html><header><meta charset="utf-8"><title>萬事得MPV加DVD激歎</title></header><body><h1>萬事得MPV加DVD激歎</h1><p>於去年底推出嘅Facelifted新版萬事得MPV，代理方面為加強佢嘅競爭力，最近又為其加入一套高級DVD影音組合及全車窗簾等豪華設備，實行令豪華程度全面升級！&#13;<br>&#13;<br>記者：鄭達基&#13;<br>攝影：陳偉強　ImageGirl：BoBo</p><p>自第一代萬事得MPV於1988年推出至今，經歷過兩代嘅變化後，車子由原來成熟可靠嘅賣相，轉化成擁有一個既年輕又富活力感嘅造型，除令吸引度大增外，同時亦為繼後多款MPV嘅不斷推陳出新，帶來深遠影響呢！</p><p><spanclass><fontstyle>跑車化賣相型到極  &#13;<br> 大家目下呢部加有DVD高級影音組合嘅萬事得MPVDVDVersion，賣相與早前推出嘅Facelifted新版沒有太大改動，兩者同樣擁有一對炯炯有神嘅頭燈、一體化泵把連整流器、尾定翼及四輪16吋跑車合金胎軨，一份跑車韻味油然而生。再者，左右雙電趟門組合，亦方便乘客進出車廂。</fontstyle></spanclass></p><p><spanclass><fontstyle>長途旅程不再沉悶  &#13;<br> 不過，新車最惹人注目嘅地方，並唔係佢嘅賣相，反而會係車廂鋪排噃！事關除保留有原來鋪排靈活多變嘅前後三排高級皮椅、原廠前後獨立冷氣，以及桃木修飾等豪華配備外，今回代理方面更特別為新車加入一套DVD高級影音組合、全車窗簾、尾泵把金屬腳踏，同埋遮蓋尾廂嘅隔板，不但令沉悶嘅旅程變得歡愉外，亦能為乘坐舒適及享受程度推至另一高峯呢！</fontstyle></spanclass></p><p><spanclass><fontstyle>操控出色可靠安全  &#13;<br> 打開引擎蓋，一台2.3公升直4DOHC引擎就會呈現響你眼前，輔以一套4前速軚式自動波，輸出雖然唔算突出，但勝在平均韌力十足，好切合一部MPV嘅要求外，亦能應付香港嘅路面環境需要。&#13;<br> 然而，以低重心設計示人嘅底盤配搭，加埋一套出色懸掛系統輔助，循迹力十足；當然唔少得重有四輪高效能碟煞、電子TCS、ABS連EBD等裝置所為你帶來嘅一份安全可靠感。</fontstyle></spanclass></p><p><br> &#13;<br> <spanclass><fontstyle>記者評語：配埋DVD更加正！  &#13;<br> 早前已換上新裝示人嘅萬事得MPV，代理方面再為其加裝DVD影音組合及窗簾等豪華設備，匹配埋三排原廠高級皮椅及雙電趟門配搭，無疑令享受程度更上一層樓；而一台2.3公升直4偈嘅輸出，亦好切合香港路面需要。</fontstyle></spanclass></p><p><spanclass><fontstyle>萬事得MPVDVDVersionProfile  &#13;<br> 引擎：2260cc直4DOHC&#13;<br> 馬力：163ps/6000rpm；扭力：21.0kgm/4500rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）透氣碟（ABS）&#13;<br> 輪胎：215/60R16BridgestoneRegnoER30&#13;<br> 尺碼：4833×1830×1745mm&#13;<br> 軸距：2840mm；車重：1670kg&#13;<br> 新車售價：$269,900&#13;<br> 車輛提供：萬事得汽車（28931112）</fontstyle></spanclass></p><p><spanclass><fontstyle>同級對手比較&#13;<br> 三菱GrandisSport-X  &#13;<br> 引擎：2378cc直4SOHC&#13;<br> 馬力：165ps/6000rpm；扭力：22.1kgm/4000rpm&#13;<br> 尺碼：4755×1795×1690mm&#13;<br> 軸距：2830mm；車重：1610-1670kg&#13;<br> 新車售價：$252,800起&#13;<br> 查詢：環宇汽車（27211111）&#13;<br> 簡評：三菱Grandis內外皆屬新設計，全予人耳目一新之感；而一台同屬全新嘅2.4公升直4SOHCMIVEC引擎，起跑加速反應，明顯要較舊有型號來得更快更敏捷。</fontstyle></spanclass></p></body></html>