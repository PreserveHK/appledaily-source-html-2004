<html><header><meta charset="utf-8"><title>VAIO4周年新版眼仔TR3省招牌</title></header><body><h1>VAIO4周年新版眼仔TR3省招牌</h1><p>VAIO一向係SONY筆記簿電腦嘅生招牌，最近SONY就喺香港慶祝VAIO推出4周年，同場除咗可以睇番過往唔同年代嘅VAIO電腦，更有部VAIO新成員TR3推出，採用白色機身，配上好玩實用嘅MOTIONEYE，流動性一流，TR3正係04年流動VAIO嘅新星。&#13;<br>&#13;<br>記者：許福合&#13;<br>攝影：陳偉強&#13;<br>ImageGirl：Kennis</p><p><br> &#13;<br> <spanclass><fontstyle>VAIO歷年舊機回顧  &#13;<br> VAIO由2000年抵港，每年都有多部新機推出，篇幅所限，不能盡錄，以下就等小記每年揀一部VAIO作回顧。</fontstyle></spanclass></p><p><br> &#13;<br> 今次新舊VAIO同場較量，當然以新機TR3最受矚目，同以往TR系列一樣，內置嘅眼仔MOTIONEYE必然成為焦點，37萬像素鏡頭，可以上下調校角度，隨時按下CAPTURE鍵就可以拍下影像，另外配合內置咪，更可以即時展開視像會議，既有娛樂性，實用性又高。</p><p><br> &#13;<br> <spanclass><fontstyle>超高768MB記憶體  &#13;<br> 除咗眼仔之外，TR3嘅白色機身同樣突出，雖然個芒較小只有10.6吋，不過換來輕盈嘅機身，重量更只有1.41kg，特別適合隨身攜帶。外形靚仔之餘，TR3硬件規格亦唔嘢少，採用Centrino1GHz，記憶體容量更特別高，用到768MB，比一般筆記簿電腦都定得高，用嚟行食RAM嘅軟件就特別啱使。TR3當然唔少得Centrino電腦必備嘅802.11b無線網絡，另外要接駁其他器材，則可經i.Link及USB2.0等高速介面。</fontstyle></spanclass></p><p><spanclass><fontstyle>重低音靚聲喇叭  &#13;<br> 睇到TR3咁細部輕身，千祈咪以為功能就會有缺失，淨係內置埋DVDCombo就已經可以比得上大大部嘅All-In-One級電腦，機身旁邊還設有PCMCIA同MS讀卡器，亦算相當齊全。要用TR3嚟睇戲，芒可能細咗啲，不過聲音方面有唔錯效果，因為喇叭位置特別適合用嚟睇戲，而且設有重低音（MegaBass），效果更震撼強勁。操作時間特長亦是TR3優點，即使用標準電池，亦可有長達6小時操作時間，相當耐用。</fontstyle></spanclass></p><p><spanclass><fontstyle>Profile  &#13;<br> 處理器：Centrino1GHz&#13;<br> 記憶體：768MB&#13;<br> 硬碟：40GB&#13;<br> 光碟機：DVDCombo&#13;<br> 顯示：Intel855GM&#13;<br> LCD：10.6吋&#13;<br> 體積：270.4×34.7-36.5×188.4mm&#13;<br> 重量：1.41kg&#13;<br> 操作系統：WinXP家用版</fontstyle></spanclass></p><p><spanclass><fontstyle>同級NotebookCentrino之選  </fontstyle></spanclass></p><p><br> &#13;<br> （A）acerHK	電話：25280233&#13;<br> （B）Everbest	電話：25412982&#13;<br> （C）HPHK	電話：800938833&#13;<br> （D）SamsungHK	電話：28626008&#13;<br> （E）其士（商業系統）	電話：29533555&#13;<br> （F）SONYHK	電話：23452966</p></body></html>