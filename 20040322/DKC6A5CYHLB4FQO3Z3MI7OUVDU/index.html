<html><header><meta charset="utf-8"><title>　　小超人港大教建築 - 李八方</title></header><body><h1>　　小超人港大教建築 - 李八方</h1><p>長江實業董事總經理兼副主席李澤鉅（小超人）係港大校董會成員，當然同港大關係密切，八方噚日就收到佢地嘅資料，原來小超人上周六應港大建築系主任龍炳頤教授邀請，擔任「建築文物保護課程」客席講者，向三十多名同學傳授心得。&#13;<br> 大家可能好想知小超人講乜，當然同建築有關，題目係「密度高低與高度高低」。小超人更特別用長實旗下項目做例子，解釋發展受保護文物及環境保育時可對各界都有好處。佢舉嘅例子分別係舊水警總部及元朗豐樂圍發展項目。八方記得長實搞豐樂圍項目用咗十多年，難怪可以用嚟做教材。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>