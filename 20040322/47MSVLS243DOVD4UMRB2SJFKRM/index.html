<html><header><meta charset="utf-8"><title>童夢成真：送書行動展開月底截止</title></header><body><h1>童夢成真：送書行動展開月底截止</h1><p>重有個幾星期又到一年一度兒童節，冇幾耐就接住一連幾日嘅復活節假期。呢排大使見唔少商場食肆，已經紛紛推出應節禮品同套餐招徠，希望藉佳節刺激消費，帶旺市道。&#13;<br> 不過，喺目前香港經濟仍未完全復甦情況下，好多家庭要節衣縮食，以免入不敷支；唔少綜援家庭更加同大使呻，自從社會福利署喺舊年開始削減綜援金同埋學童嘅就學津貼之後，佢哋連應付基本生活費都覺得吃力，遑論有餘錢與孩子消遣玩樂。<br> &#13;<br> <spanclass>推廣閱讀風氣 &#13;<br> 有見及此，蘋果日報慈善基金「童夢成真」計劃現展開本年度「兒童圖書送禮行動」，喺兒童節前夕安排送出益智課外圖書，藉以增廣孩子嘅課外知識，培養良好閱讀習慣，同時讓佢哋感受社會人士關懷。&#13;<br> 弱勢社群嘅孩子可以喺本月31號前填妥許願表格（見表），傳真或寄交：將軍澳工業邨西駿盈街八號蘋果日報慈善基金收，信封面註明「蘋果基金童夢成真行動」，待基金審核符合資格後，將盡力助孩子達成心願。另社會服務機構可以計劃形式提出申請購買圖書，送贈有需要學童；讀者亦可透過捐款支持，好讓更多貧苦兒童受惠。&#13;<br> 「兒童圖書送禮行動」捐款編號：C0508&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>