<html><header><meta charset="utf-8"><title>　　蔣震要捐晒30億身家 - 李八方</title></header><body><h1>　　蔣震要捐晒30億身家 - 李八方</h1><p>年屆八十一歲嘅工業家蔣震（圖）仍然熱心公益，噚日應香港大學邀請，親自去到中山廣場同班學生哥講吓做人道理。佢話自己𠵱家有三十億財產，打算全部用嚟做公益善事，培育人才同科研開發新產品，而佢七個仔女都喺美國大學畢業，應該有能力養活自己。&#13;<br> 蔣震𠵱家每年都捐幾百萬至一千萬元出嚟，部份用嚟資助國內幹部同企業家來港考察，希望佢哋嚟香港後開拓眼界，有利國家更加開放。佢又話，自己係鄧小平忠實支持者，希望做到國內有幾個香港嘅目標。蔣老先生又深信中國不斷改善，再過多十年二十年，亦會變成一個民主社會。有同學問佢對北上工作嘅睇法，蔣震叫班學生眼光要放遠啲，只有嗰啲唔想離開父母嘅弱者，至怕返國內工作。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>