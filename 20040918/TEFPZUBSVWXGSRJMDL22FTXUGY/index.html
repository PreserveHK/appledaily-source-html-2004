<html><header><meta charset="utf-8"><title>上海直擊HP秋季新機晒冷<br>iPAQPPC手機㩒住嚟打</title></header><body><h1>上海直擊HP秋季新機晒冷<br>iPAQPPC手機㩒住嚟打</h1><p>數碼產品就如時裝，一樣分春、夏、秋、冬四季。日前HP就於上海廣邀亞太區超過150名傳媒，公布今年秋季最新產品，由iPAQ、數碼相機至Notebook都一應俱全。當中以iPAQ新機h6365最矚目，集PocketPC、手機、相機及外置式鍵盤於一身不特止，再加上內置藍芽及WiFi，絕對係新一代PocketPC王者！&#13;<br>記者、攝影：劉耀祥</p><p>未講iPAQh6365點勁點強之前，首先要講個壞消息先，就係香港HP方面係唔會引入h6365於香港發售，雖然消息令一眾香港傳媒十分失望，不過h6365支援GSM四頻制式，合乎香港網絡制式，相信仍然會有水貨出現，香港用家又唔使絕望住。而h6365既然支援GSM四頻，亦唔少得支援MMS及GPRS。兼且內置藍芽及WiFi功能，機面設有獨立狀態顯示燈，用家方面知道有冇開啟，以免浪費電源。雖然又藍芽又WiFi又手機，不過h6365用上1800mAh電池，備用時間達140小時，若然重係未夠使，亦可以另購3600mAh電池，備用時間長達280小時！</p><p><spanclass><fontstyle>外加小型新鍵盤  &#13;<br> iPAQh6365作為手機，機面自然設有通話及收線掣，不過用家亦可另購外置鍵盤，而且加上鍵盤後體積亦唔算大，不過女士拎上手就可能稍覺大部。h6365除通訊方面強勁之外，娛樂性亦十足，內置30萬像素鏡頭，兼且可以作全螢幕拍攝，睇清睇楚先影都冇問題，但未設有閃燈，室內就略為「黑面」，而機側亦設有影相掣，方便用家橫度影相。記憶體方面，h6365內置有64MB記憶體，唔夠用亦唔緊要，因為亦都有內置SD插槽，若果插張512MB嘅話，多多相片程式都放得落。</fontstyle></spanclass></p><p><b> iPAQh6365Profile</b> &#13;<br> 作業系統：WindowsMobile2003forPPC&#13;<br> 制式：GSM850/900/1800/1900四頻&#13;<br> 顯示器：3.5吋TFT&#13;<br> 記憶體：內置64MB&#13;<br> 功能：藍芽、WiFi、30萬像素鏡頭、MMS、GPRS&#13;<br> 備用時間：140小時&#13;<br> 通話時間：4小時&#13;<br> 體積：137.64×74.6×20.8mm&#13;<br> 重量：190g&#13;<br> 推出日期及售價未定</p><p><spanclass><fontstyle>孖生DC像素分高低  &#13;<br> HP啱啱先喺香港推出Photosmartr607及r707，話咁快又有新機，兼且更係兩部打孖上。兩部新機分別為m307及m407，比起r系列顯得較為修長。兩部m系新機於功能上大致上相同，只係於像素上及數碼變焦上有分別，m307具有321萬像素，而m407則具有410萬像素。功能上則以入門級用家為主，拍片（每秒30格）、自拍、多種閃燈模式及白平衡設定都有提供。另外亦有「HPInstantShare」功能，不過當然亦要配合HP打印機，毋須連接電腦就可作即時列印。而兩部新機亦內置16MB記憶體，就算唔記得帶記憶卡都可以解燃眉之急。&#13;<br> </fontstyle></spanclass></p><p><b> HPm307/407Profile</b> &#13;<br> 感光元件：321有效像素CCD&#13;<br> 　　　　　410萬有效像素CCD&#13;<br> 鏡頭：f2.9-4.9&#13;<br> 變焦：3倍光學＋5倍數碼&#13;<br> 　　　3倍光學＋6倍數碼&#13;<br> 顯示器：1.8吋/13萬像素&#13;<br> 記憶體：內置16MB/SD/MMC插槽&#13;<br> 體積：109.3×36.6×52.8mm&#13;<br> 重量：144g&#13;<br> 10月推出售價未定</p><p><spanclass><fontstyle>黑白雙煞玩影音  &#13;<br> 除數碼相機以孖生兄弟示人之外，Notebook亦都係以孖生兄弟款示人，新作Paviliondv1000及PresarioV2000兩者都同樣擁有一個14吋闊銀幕，不過兩者則以一黑一白機身作為分別。用得上14吋闊銀幕，都擺明以睇戲為目的，而dv1000就用上HarmonKardon喇叭，V2000就用上JBL，不過更徹底者則數dv1000，鍵盤上設有一列快速鍵，毋須Boot機就可以即時睇戲及聽歌，與V2000較着重一般用家的目的稍有分別。兩部新機除同樣內置802.11b/g無線網絡之外，機身亦設有記憶卡插槽，同時支援SD、MS、MSPro、SM及xD卡，總有一款啱你使！</fontstyle></spanclass></p><p><b> dv100/V2000Profile</b> &#13;<br> 處理器：P-M1.4GHz至1.8GHz&#13;<br> 硬碟機：40GB至80GB&#13;<br> 記憶體：256MB/512MB/1GB&#13;<br> 顯示器：14吋（WXGA）&#13;<br> 光碟機：DVD+RW/DVDCombo/DVDROM&#13;<br> 體積：33.4×23.46×3.01mm（dv1000）&#13;<br> 　　　33.4×23.06×3.29mm（V2000）&#13;<br> 重量：2.42kg（dv1000）&#13;<br> 	2.36kg（V2000）</p><p><spanclass><fontstyle>現場花絮  </fontstyle></spanclass></p></body></html>