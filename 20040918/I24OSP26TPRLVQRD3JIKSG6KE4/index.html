<html><header><meta charset="utf-8"><title>幻彩MemoryStick衝上2GB</title></header><body><h1>幻彩MemoryStick衝上2GB</h1><p>SONY力谷嘅記憶棒MemoryStickPro，繼一年前達到1GB容量目標後（雖然市價驚人），到11月終於有所突破，正式推出2GB容量嘅MSPro（MSX-2GN）。跟1GB版本同樣玩幻彩Feel，由舊有嘅橙白漸變幻彩改為紅銀漸變，感覺上好高深莫測，一睇就知係貴嘢。2GB容量除繼承Pro版嘅特性外，重將傳輸速度大幅提升，每秒抄/寫速度達10MB，足足比舊有嘅MSPro及MSDuoPro快一倍！不過暫時重未知普通讀卡器係咪支援咁高速嘅資料傳送，可能要對應番SONY自家CardReader都未定。HighSpeed技術將全面引入MS大軍，由2GB到256MB都有，最貴嘅2GB容量估計約港幣$5,200，值唔值得真係見仁見智喇。&#13;<br> 記者：徐影龍&#13;<br> &#13;<br> 相關網址：<ahref http:>www.sony.jp/CorporateCruise/Press/200409/09-0910/ </ahref></p></body></html>