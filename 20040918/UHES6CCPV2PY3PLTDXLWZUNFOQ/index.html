<html><header><meta charset="utf-8"><title>　　黃成智教中年抗逆境 - 李八方</title></header><body><h1>　　黃成智教中年抗逆境 - 李八方</h1><p>民主黨黃成智落選咗，第一時間就話要搵工。成智噚日同八方講，佢會幫教會喺九月尾搞「中年如何面對逆境」分享會，希望佢嘅經驗可以幫到其他人，到下周一，佢就會詳細同大家交代未來路向。&#13;<br> 成智噚日同太太，原本打算參加民主黨嘅謝票活動，但囝囝喺學校撞到另一個同學副眼鏡，引起小小肢體衝突，所以佢同太太要臨時返學校處理，趕唔切去謝票。<br> &#13;<br> <spanclass>囝囝唔開心同學問候 &#13;<br> 講起成智個仔，佢曾經同傳媒講，一時間都接受唔到爸爸落選。成智同八方講，佢個仔瞓一覺後已經冇事，但佢啲同學原來都有睇報紙，以為佢個仔真係好唔開心，個個走去問候佢個仔有冇事，搞到成智囝囝反而唔知點反應。&#13;<br> 成智仔細老婆嫩，太太又有腎病，前排黃太隻手傷咗，換咗人工血管。成智過去幫民主黨出咗咁多力，希望主席楊森體恤吓，幫幫手啦！&#13;<br> （圖）黃成智太太（左）之前整傷隻手，要換人工血管。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>