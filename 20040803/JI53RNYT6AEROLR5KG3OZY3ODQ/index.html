<html><header><meta charset="utf-8"><title>　　電訊魔鬼屋企開記招 - 李八方</title></header><body><h1>　　電訊魔鬼屋企開記招 - 李八方</h1><p>繼前日去clubhouse開記者招待會後，「電訊魔鬼」王維基噚日再下一城，響種植道屋企搞咗個記招，可能因為講啲勞氣嘢（話俾網上行block咗佢嘅IP電話訊號）唔係咁happy，所以唔俾人參觀、影相，連廁所都唔俾記者去。&#13;<br> 八方既然有幸去到山頂豪宅，雖然只係獲邀坐響大門口隔籬張餐枱，但仍不忘發揮記者本色周圍「昅」吓，屋裏面有乜就唔好多講，較為特別可能係中間天井位個超大魚缸，真係好似酒樓嗰啲咁大個㗎！而另一樣值得一提就係個view，唔信大家睇睇啦（圖）！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>