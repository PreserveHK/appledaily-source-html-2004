<html><header><meta charset="utf-8"><title>數碼影音：<br>BenQ好玩Touch芒DC加字加框一味靠點</title></header><body><h1>數碼影音：<br>BenQ好玩Touch芒DC加字加框一味靠點</h1><p>買數碼相機，有人會追求高解像度，有人會要外形靚仔，不過其實影相最緊要都係夠好玩，所以機內玩意都絕對唔少得，之但係玩相框、加文字似乎只有影相手機的份兒。不過世事無絕對，日前BenQ就推出Touch芒DCE40，以後想加相框、加文字，唔使返屋企後期製作，用支筆即時點幾點就搞掂！&#13;<br>&#13;<br>記者、攝影：劉耀祥　ImageGirl：小慧</p><p><spanclass><fontstyle>PROFILE  &#13;<br> CCD：400萬像素（可谷至600萬像素）&#13;<br> 鏡頭：35mm定焦（4倍數碼變焦）&#13;<br> 快門：1/20-1/1000秒&#13;<br> 顯示器：1.5吋LTPSLCD&#13;<br> 記憶體：內置8MB/SD卡&#13;<br> 電池：專用充電池&#13;<br> 體積：100.8×55.2×27.5mm&#13;<br> 重量：125g&#13;<br> 查詢：23306929（BenQHK）</fontstyle></spanclass></p><p>要在芸芸數碼相機中突圍而出，鬥高像素、鬥細部，鬥賣價，都要唔少人力物力先可以殺出條血路。與其係咁，倒不如另闢新天地，更容易令人留下深刻印象，所以BenQ最新嘅DCE40，除咗紅噹噹搶眼賣相外，重大玩Touch芒（輕觸式屏幕），方便之餘更將影相玩意三級跳，影完相即刻可以畫蛇添足，又或即場寫低過癮字句作留念，影相真係從此更多Fun！	</p><p><spanclass><fontstyle>手指當筆一樣得  &#13;<br> E40明SellTouch芒，顯示器有1.5吋大，細得滯好難「篤」？咁又未必，因為芒下有三個輕觸式按鈕，功能選單亦以圖案顯示，Size夠晒大，手指都一樣可以操作，值得加分。不過跟機支輕觸筆就認真要扣分，既細且軟，手感認真麻麻，加上只係吊喺機繩，並唔可以放入機中，略為失敗。&#13;<br> E40最精采之處當然就係玩相，可將相片加上文字、相框及語音記事，幫張相加入旁白，啱晒啲有嘢又唔敢當面講嘅用家。內置有10種文字顏色及10款相框，都算唔錯，不過值得一提就係顯示器嘅質素認真唔錯，夠光之餘，色彩還原能力及細緻度都相當掂，顏色十分「出」，睇相就更加悅目。</fontstyle></spanclass></p><p><spanclass><fontstyle>谷到600萬像素  &#13;<br> 雖然E40玩Touch芒，不過對相機功能都絕無求其，400萬像素CCD感光元件，出嚟嘅質素已經相當唔錯，亦已足夠列印3R、4R靚相。若仍然嫌唔夠高解像度嘅話，更可以谷將相片輸出值谷至600萬像素，情形有啲類似時下流動WebCam嘅插補原理，令相片達到更高解像度。&#13;<br> E40機身細細，以為都係一般SnapShot機，影到嘢就算，之但係再睇真個Menu，就發現E40唔係咁簡單，ISO、曝光補償及測光等都可以自行設定，想玩得高階啲？一樣冇問題。不過一眾真正SnapShot用家亦唔使慌，皆因機內亦設有6種情景模式，一樣可以過盡SnapShot癮。特別要講就係機內設有TV輸出，影完靚相唔使齋喺部機嘅細芒度睇，又或抄去電腦咁麻煩，駁落屋企部大電視，就可以一齊開心睇靚相。</fontstyle></spanclass></p><p><spanclass><fontstyle>騎呢數碼相機大特搜  &#13;<br> 想搵部夠玩味嘅DC，除咗要有內在美之外，外形都要夠Fun，先至可以有得玩之餘又夠搶眼。而且價錢亦有平有貴，最平一千蚊都唔使！&#13;<br> &#13;<br> <spanclass><fontstyle>查詢  &#13;<br> （a）百老滙（23597899）&#13;<br> （b）鐳射（23324283）&#13;<br> （c）華仁會（23980280）&#13;<br> （d）ANA電腦（27203983）</fontstyle></spanclass></fontstyle></spanclass></p><p><spanclass><fontstyle>富士Q1認真夠Cute  &#13;<br> 外形圓圓碌碌，掛喺心口已經夠搶眼，唔使一千蚊就有部勁Cute200萬像素DC，抵玩！&#13;<br> 規格：198萬像素CMOS、內置8MB、xD卡、2A電池、可拍片&#13;<br> $980（a）行貨</fontstyle></spanclass></p><p><spanclass><fontstyle>DSC-U60防水作業  &#13;<br> 直身外形，一隻手可以完全搞掂，加上防水設計，去開泳池、沙灘度玩，點可以冇咗佢！&#13;<br> 規格：211萬像素CCD、15秒無聲拍片、MemoryStickPro/Duo、3A電池&#13;<br> $2,100（b）行貨</fontstyle></spanclass></p><p><spanclass><fontstyle>三洋DMX-C1手槍DC  &#13;<br> 有如DV式的DC，Sell的不單止是320萬像素鏡頭影相，更重要係即拍MPEG4短片，拍片唔一定要DV。&#13;<br> 規格：320萬像素CCD、MPEG4拍片、5.8倍光學變焦、SD卡、專用充電池&#13;<br> $3,080（c）水貨</fontstyle></spanclass></p><p><spanclass><fontstyle>Z-CyberGrandPix&#13;<br> 橫度影相  &#13;<br> 橫度機身甚有PanasonicAV25的風格，不過價錢就平一大截，200萬像素可插補至400萬像素。&#13;<br> 規格：200萬像素CMOS、內置16MB、SD卡、2A電池、拍片&#13;<br> $880（d）行貨</fontstyle></spanclass></p><p><spanclass><fontstyle>PanasonicSV-AV50&#13;<br> 大芒拍片  &#13;<br> AS10的進階版，外形更有玩味之外，顯示器亦提升至2吋大，兼且扭擰設計，拍高拍低都冇問題。&#13;<br> 規格：200萬像素CCD、1.5吋芒、SD卡、MPEG4拍片、MP3播放、專用充電池&#13;<br> $1,980（c）水貨</fontstyle></spanclass></p><p><spanclass><fontstyle>PanasonicSV-AS10&#13;<br> 好玩擰鏡  &#13;<br> 雖然推出已經一段日子，不過價錢相宜兼且機身顏色眾多，啱晒鍾意五顏六色機身嘅用家。&#13;<br> 規格：200萬像素CCD、1.5吋芒、SD卡、MPEG4拍片、MP3播放、專用充電池&#13;<br> $1,380（c）水貨</fontstyle></spanclass></p></body></html>