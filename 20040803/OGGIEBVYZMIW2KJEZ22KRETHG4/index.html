<html><header><meta charset="utf-8"><title>有線電視誤導八旬綜援婆婆簽約</title></header><body><h1>有線電視誤導八旬綜援婆婆簽約</h1><p>有靠領取綜援生活的八旬獨居婆婆投訴，被有線電視職員登門推銷並游說簽「安裝文件」，聲稱毋須付費可收看多個電視台，婆婆蓋印後才知要付安裝費，且「文件」原來是一年合約。本報跟進後，有線稱會加強員工培訓，避免同類事件發生，另亦為婆婆終止服務合約，而毋須繳付餘下月費。</p><p>「我話咗唔要，佢哋又猛咁氹我，重話唔使收錢，點知簽完名、裝好機就話裝咗就冇得拆；我盲字都唔識多隻，問人先知原來我簽咗一年約！」年近八旬的李婆婆獨居於香港仔鴨脷洲一公共屋邨，早前被一有線電視職員登門推銷，不知情下登記了一年服務計劃。<br> &#13;<br> <spanclass>「叫我畀200蚊安裝費」 &#13;<br> 李婆婆憶述，六月初突有一名自稱為有線電視的男職員到其寓所拍門，不斷推銷；由於她覺得沒此需要，故多番婉拒；惟該職員不肯離去，反覆游說，又指「只係多幾個台睇啫，又唔收費用……」李婆婆於盛情難卻下，答應安裝。&#13;<br> 目不識丁的李婆婆稱，職員着她於數份文件蓋上圖章，其後便安裝了一部解碼器。「我都唔知嗰幾張紙同嗰嚿機係乜，佢話形式上係咁做我咪聽囉！點知裝完之後就叫我畀200蚊安裝費！原來要錢喎，咁我咪叫佢拆番走，但佢話裝咗就唔拆得！」李婆婆只好照付費用。&#13;<br> 李婆婆大感無奈，向鄰居申訴時始發現，除付了200元安裝費外，她所簽的「紙」，竟是有線電視一年服務合約，每月需付199元費用。&#13;<br> 「唔怕失禮講，我靠份綜援過活，冇咗200蚊，我冇十餐餸㗎喇！幾十歲都唔放過，呢啲公司好唔要得！」無助的她，最後由親友代筆向本報求助反映。</spanclass></p><p><spanclass>有線：已作詳細解釋 &#13;<br> 有線電視函覆本報稱，李女士於本年5月22日透過「幸運住戶」一年合約優惠計劃，以首年基本服務優惠價申請有線電視服務。就她指營業員提供錯誤資料一事，該公司對事件深表關注；除就事件作出內部調查外，亦會加強員工日後之培訓，以避免同類事件發生。&#13;<br> 根據紀錄，該公司已向她詳細解釋，酌情為其終止服務合約而毋須繳付餘下月費。&#13;<br> 李婆婆事後向記者表示：「佢哋話畀我停用，但最初都重話要我交多一個月㗎！後來我就話冇錢，等我問吓《蘋果日報》先；咁佢就轉口話嗰個月都唔使交咋！不過嗰二百蚊安裝費就冇得攞番，唉！就當買個教訓囉！」（○七○九○○一）<br> &#13;<br> <spanclass>意見：先請教親友鄰居 &#13;<br> 長者刊物「松柏之聲」總編輯陳炳麟認為，一般老人家對最新資訊科技不甚認識，且適逢推銷者一時間被利益沖昏頭腦，「利字當頭」下易動歪念，以不當手段誤導客戶簽約。&#13;<br> 陳炳麟稱，此類個案多是沒給足夠機會讓長者考慮，故老人家遇類似情況，應先向家人親友問清楚，或即時向較年輕的鄰居請教意見，才作決定。&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></spanclass></spanclass></p></body></html>