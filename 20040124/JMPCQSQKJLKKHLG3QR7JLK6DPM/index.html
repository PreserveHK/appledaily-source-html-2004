<html><header><meta charset="utf-8"><title>番書女中文半桶水<br>曹敏莉圖畫揮春祝好運</title></header><body><h1>番書女中文半桶水<br>曹敏莉圖畫揮春祝好運</h1><p>四位應屆香港小姐冠軍曹敏莉、亞軍楊洛婷、季軍戚黛黛以及最上鏡小姐李詩韻，無獨有偶都是「番書女」，不太識寫中文字，冠軍曹敏莉說：「都唔可以話唔識中文，我哋識聽、識講，但係就好多字唔係好識寫。」&#13;<br> 為了向大家拜年，四位港姐都絞盡腦汁，楊洛婷說：「諗咗好耐，做啲乜可以四個女仔一齊拜年，又可以有意思，順便鼓勵香港人，咁最後就決定寫揮春。」不過既然她們都不大懂中文，只好加添創意，配合一些得意圖畫。&#13;<br> <br> <spanclass>「唔怕俾人笑」 &#13;<br> 戚黛黛表示：「我哋唔怕俾人笑，盡自己努力去做，同時間亦都想勸勉香港人，要努力，唔好放棄。」最後幾位港姐都各盡心思，曹敏莉恭祝大家「猴年好運」，楊洛婷恭祝大家「年年有餘」，戚黛黛恭祝大家「大吉大利」，至於李詩韻就希望新一年，香港人可以黑氣全消，人人都過得「開開心心」。&#13;<br> 採訪：楊潔雯&#13;<br> 攝影：卓美娟</spanclass></p></body></html>