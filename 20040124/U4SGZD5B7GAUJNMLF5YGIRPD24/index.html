<html><header><meta charset="utf-8"><title>新車速報：<br>豐田EstimaXO-7裝備豪華坐得舒適</title></header><body><h1>新車速報：<br>豐田EstimaXO-7裝備豪華坐得舒適</h1><p>豐田Estima多用途MPV，一直不乏捧場客，皆因佢有無限改裝潛能，既可塑造成實用嘅載客用車，更可以加添豪華裝備，演化成一部媲美豪華轎車嘅高級座駕。正如呢部新版Estima咁，既有最新富Cyber嘅外形之餘，車廂三排座位重用上英式勞斯萊斯嘅真皮鑲嵌，唔單止坐得舒服重好講究㖭！&#13;<br>&#13;<br>記者、攝影：陳偉林</p><p>在芸芸MPV車款中，向有「子彈頭」稱號嘅豐田Estima，一副時尚富活力嘅造型，可謂歷久不衰，加上原廠不斷替車款追加裝備，令呢部多用途MPV，長賣長有保持有高銷量呢！</p><p><spanclass><fontstyle>前衞外形有號召力  &#13;<br> 而眼前呢部最新版嘅豐田EstimaXO-7型號，不單止有最新電鍍鬼面罩、一體化頭泵把連大型氣霸，還有高亮度Xenon頭燈、門邊電鏡連指揮燈外，重有Cyber尾燈編排同尾定翼，單係一副簡潔吸引嘅賣相，已教人留有深刻印象啦！</fontstyle></spanclass></p><p><br> &#13;<br> <spanclass><fontstyle>勞斯萊斯皮椅好出眾  &#13;<br> 講到車廂鋪排，三排七座位皆用上勞斯萊斯轎車用嘅英式真皮鑲嵌，不僅剪裁獨到吸引，而且置身其中重格外軟滑貼服，重有一份唔錯嘅承托感。其次，除三排各置有中央手枕外，中排之間重備有活動桌几，既方便擺放雜物外，車身左右雙電動趟門配搭，重方便到一眾乘客上落車㗎！再者，全車有高級桃木修飾之餘，四門電窗、門邊電鏡同雙天窗外，還有原廠恒溫冷氣同高級CD音響㗎！</fontstyle></spanclass></p><p><br> &#13;<br> <spanclass><fontstyle>跑車避震循迹性強  &#13;<br> 新車沿用一台3.0公升V6偈及4前速自動波組合，惟四輪改換上16吋合金胎軨外，懸掛組合重換上跑車化設計，既有提升行車嘅穩定性同支持力，而且重帶出呢部大型MPV車，可有出眾循迹演繹呢！再者，四輪碟煞加上ABS連EBD裝置，每有緊急煞車時，重予人有平穩制動反應㖭！</fontstyle></spanclass></p><p><br> &#13;<br> <spanclass><fontstyle>豐田EstimaXO-7規格  &#13;<br> 引擎：2994ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：205/65R16BridgestoneB390&#13;<br> 尺碼：4780×1790×1785mm&#13;<br> 軸距：2900mm　車重：1760kg&#13;<br> 平均耗油：9.4km/L&#13;<br> 新車售價：$359,000&#13;<br> 車輛提供：富利堡汽車（28776700）</fontstyle></spanclass></p><p><br> &#13;<br> <spanclass><fontstyle>記者評語：造型獨特夠突出  &#13;<br> 新車套用上最新Cyber配件，令外形變得時款奪目之餘，車廂三排七座位，重用上英國勞斯萊斯轎車皮革鑲嵌，既講究又見乘坐愜意，對比起一般轎車，座艙嘅空間感重有過之而無不及呢！</fontstyle></spanclass></p></body></html>