<html><header><meta charset="utf-8"><title>累積升幅大<br>一味窩輪：9822候回吐吸納</title></header><body><h1>累積升幅大<br>一味窩輪：9822候回吐吸納</h1><p>恒指再有132點進帳，市場玩追落後遊戲，地產股有回吐，銀行股續受抬捧。&#13;<br> 國企指數成份股中，國壽（2628）省鏡，收4.625元，升2.2%。窗口定界Call輪9633收1.8仙，升50%，打入龍虎榜第9位。非例牌輪數據連專家都𢱑頭，無謂搞。&#13;<br> 國壽Call輪，如果要買嘅話，最值得諗嘅係9822，9月到期，輪價55仙，溢價9.2%，槓桿率8.4倍。不過正股已經升咗唔少，最好等回吐先至打Call輪主意。&#13;<br> <br> <spanclass>買中鋁Call唔使急 &#13;<br> 中遠（1199）與招商局（144）係同類股，各有進帳35仙與15仙，睇嚟個勢未完，可以搵啲相關Call輪短炒。中遠Call輪普遍交投欠活，數據亦唔靚，唯一值得望吓嘅係9315，11月到期，輪價24.5仙，溢價4.2%，槓桿率4.4倍。喜歡刺激嘅朋友，當然覺得隻輪唔夠刺激，咁就要諗招商Call輪9264，8月中夠鐘，輪價9.3仙，溢價1.3%，槓桿率11.1倍。&#13;<br> 中鋁（2600）收4.425元，跌7.5仙，買貨唔使急，等跌多幾個價位至諗做嘢，正路對象係9253，8月尾到期，輪價82仙，溢價6.2%，槓桿率5.4倍，吼位喺75仙以下買貨。&#13;<br> 中鋁有3件長期嘅Call輪，9749、9922、9462，雖然05年10月至06年至到期，夠晒長壽，但溢價由64%至73%，而槓桿率只得3.6倍至4.5倍，最好連眼尾都唔望。&#13;<br> 章盛</spanclass></p></body></html>