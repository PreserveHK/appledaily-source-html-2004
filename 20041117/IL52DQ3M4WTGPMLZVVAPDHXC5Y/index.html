<html><header><meta charset="utf-8"><title>《金枝慾孽真人騷》　爭獎鬥食飯<br>保怡、黎姿齊寸阿佘慢人一拍</title></header><body><h1>《金枝慾孽真人騷》　爭獎鬥食飯<br>保怡、黎姿齊寸阿佘慢人一拍</h1><p>佘詩曼前日相約無綫高層飯局，有為台慶爭獎鋪路之嫌，但昨日勁敵黎姿獲悉阿佘也來一招拉攏高層時，直認自己都有和高層吃飯，身旁的林保怡更加抵死謂：「乜咁遲先食呀？」二人更唱雙簧明寸阿佘遲食飯，爭獎也慢人一拍。</p><p>無綫台慶後日舉行，各獎項爭得頭崩額裂，《金枝慾孽》各主角更各出奇謀作最後衝刺，前日佘詩曼公然相約無綫高層樂易玲和曾勵珍用膳，三人密密斟，但原來不少藝員已和無綫高層飯局。<br> &#13;<br> <spanclass>拍完劇即約高層 &#13;<br> 黎姿和林保怡昨日在將軍澳電視廣播城為台慶項目綵排，黎姿獲悉阿佘與高層吃飯時，氣定神閒地說：「大家都有食，拍完《金枝慾孽》之後都食咗啦，冇乜特別，唔好咁敏感啦，藝員同高層食飯係家常便飯啫。」而林保怡聽罷在側邊說：「咁遲先食呀？」二人擺明揶揄阿佘食飯食得遲，但問到黎姿遲吃飯會否比較吃虧，她則說：「好難講喎，要問吓大師。」&#13;<br> 佘詩曼昨日出席新劇《YummyYummy》拜神儀式，她認為與高層吃飯與攞獎是兩件無關的事，對於被黎姿和林保怡寸「遲食飯」，阿佘說：「大家傾嘅嘢都唔同，我點知人哋傾咩啫？但我覺得佢哋都係講笑，唔好咁執着，唔好破壞我哋之間嘅友誼。」<br> &#13;<br> <spanclass>傳黎姿雯女不和 &#13;<br> 而如妃鄧萃雯昨日在港台節目娛樂滿天星舉辦的電視選舉中獲得最受歡迎女演員及最奸角色獎，雯女亦直認已跟高層吃飯，她說：「食飯有咩出奇？咁梗係有嘢傾先食飯，之前我都食咗。」&#13;<br> 另外，外界有傳早前黎姿開價五萬元洽談鞋騷工作，豈料雯女卻頂爛市以一萬元答允，此舉令二人勢成水火，日前廸士尼邀請黎姿出席宣傳活動，黎姿雖然答允，但指明不能找雯女出席活動。對此雯女在電話回應說：「好無聊，一萬元我以前都唔做，何況𠵱家？」&#13;<br> 採訪：王崇穎、卓寶花　攝影：陳慧安</spanclass></spanclass></p></body></html>