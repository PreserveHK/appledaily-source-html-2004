<html><header><meta charset="utf-8"><title>愛心影帝羅素卻爾勇救小童</title></header><body><h1>愛心影帝羅素卻爾勇救小童</h1><p>金像影帝羅素卻爾（RussellCrowe）經常俾人話又惡死又臭脾氣，不過佢做咗人老竇之後就忽然變得好有愛心。據講近日有個五歲嘅小朋友喺羅素悉尼屋企附近俾毒蛇咬親，羅素知道咗即刻仆去救人，結果成功救番個小朋友一命，佢重成日打電話畀個小朋友問候佢嘅傷勢，個小朋友嘅父母話小朋友康復得咁快，都係全靠羅素咋！</p></body></html>