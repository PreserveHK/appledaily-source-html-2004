<html><header><meta charset="utf-8"><title>獨有泵把：<br>人造纖維地氈經濟易打理</title></header><body><h1>獨有泵把：<br>人造纖維地氈經濟易打理</h1><p>天氣開始轉涼，踩上屋企地板都會覺得凍冰冰，成個人打晒冷震，呢個時候，地氈就大派用場。現時新款地氈多以人造纖維為主，特點係經濟耐用易清潔，但傳統羊毛地氈依然有Fans捧場，原因係佢高貴舒服兼保暖。揀邊種都好，最重要係適合自己。&#13;<br>&#13;<br>記者︰陳漢威&#13;<br>攝影︰伍慶泉　陳盛臣　蔡鴻雯&#13;<br>Model︰Ling</p><p><spanclass><fontstyle>小朋友至愛得意卡通  &#13;<br> 放喺小朋友睡房的地氈，多以卡通人物為主，圖案豐富、色彩又夠晒繽紛，細路見到實鍾意。有些地氈更設計成飛行棋棋盤，媽咪可以趁機同小朋友玩遊戲。</fontstyle></spanclass></p><p><spanclass><fontstyle>彩色牛牛&#13;<br> 尺寸︰100×100cm  &#13;<br> Q版牛牛的造型相當趣怪，全張地氈以超過10種顏色構成，色彩夠晒繽紛，大可同小朋友學習分辨顏色。用上人造纖維加全人手製造，氈身夠厚，層次感豐富，摸上手十分舒服。&#13;<br> 售價︰$399(a)</fontstyle></spanclass></p><p><spanclass><fontstyle>好玩飛行棋&#13;<br> 尺寸︰133×133cm  &#13;<br> 雖然地氈印上飛行棋棋盤作為圖案並不算有新意，但今次換上ForeverFriends嘅可愛熊仔就零舍有吸引力，鋪地捉棋一物兩用，小朋友實鍾意。&#13;<br> 售價︰$249(b)</fontstyle></spanclass></p><p><spanclass><fontstyle>熊仔騎木馬&#13;<br> 尺寸︰60×75cm  &#13;<br> ForeverFriends熊仔騎木馬，當然最啱放喺小朋友的睡房。毛質舒服又容易清潔，唔怕污垢細菌積喺入面，影響小朋友健康，坐喺上面玩玩具就最舒服。&#13;<br> 售價︰$109(b)</fontstyle></spanclass></p><p><spanclass><fontstyle>維尼同你齊齊玩&#13;<br> 尺寸︰40×60cm  &#13;<br> 毛質順滑，用上黃色作為底色，加上小熊維尼同佢一班朋友仔，氣氛相當熱鬧。小朋友坐喺上面，就好似有成班卡通人物陪住一樣，感覺自然更Warm。&#13;<br> 售價︰$269(b)</fontstyle></spanclass></p><p><spanclass><fontstyle>米奇流星雨&#13;<br> 尺寸︰40×60cm  &#13;<br> 最近成為咗服裝界大紅人嘅Mickey同Minnie，今次齊齊約埋睇流星雨。每顆星星及陰影部份做得相當細緻，摸上去嘅手感軟腍腍，實在舒服。&#13;<br> 售價︰$269(b)</fontstyle></spanclass></p><p><spanclass><fontstyle>客廳圖案高貴大方  &#13;<br> 客廳地氈Size都較大張，闊度或高度通常都會超過100cm，圖案設計不會太誇張，最好襯番屋企裝修和家具。</fontstyle></spanclass></p><p><spanclass><fontstyle>純羊毛人手製造&#13;<br> 尺寸︰204×306cm  &#13;<br> 100%羊毛用料，加上全由人手製成，氈上的花紋相當精細，有豐富層次感。踏上去的感覺亦特別柔軟舒適，放喺客廳夠晒高貴。&#13;<br> 售價︰$6,830(a)</fontstyle></spanclass></p><p><spanclass><fontstyle>耐磨損絨面&#13;<br> 尺寸︰133×195cm  &#13;<br> ALVINE絨面地氈，用上人造纖維製造，能抵禦磨損，相當耐用。加上不易脫色，深藍底色配襯花葉圖案，大方得體。&#13;<br> 售價︰$399(e)</fontstyle></spanclass></p><p><spanclass><fontstyle>猛虎現身&#13;<br> 尺寸︰150×90cm  &#13;<br> 遠看還以為是真的虎皮，虎紋部份做工尤其出色，完全表現了虎皮的層次感。用上人造纖維及全人手製成，圖案好有氣勢。&#13;<br> 售價︰$594(a)</fontstyle></spanclass></p><p><spanclass><fontstyle>豹紋×樹葉Pattern&#13;<br> 尺寸︰140×200cm  &#13;<br> 豹紋×樹葉嘅特別Pattern，同國際象棋棋盤有幾分似。由人造絲製成，屬薄身地氈，唔易藏塵，踩上去相當爽。&#13;<br> 售價︰$750(c)</fontstyle></spanclass></p><p><spanclass><fontstyle>睡房着重個人風格  &#13;<br> 睡房地氈最能突顯個人風格，市面的豹紋及民族Feel地氈都相當受歡迎。Size方面不會太大張，最好放喺床邊，一早起身踩上去軟腍腍好舒服。</fontstyle></spanclass></p><p><spanclass><fontstyle>人造絲氈&#13;<br> 尺寸︰100×140cm  &#13;<br> 淡黃底色加上方格組成的框框設計，配合其他不同花紋，簡約易配襯。用上人造絲製成，感覺順滑，赤腳行上去就最舒服。&#13;<br> 售價︰$410(c)</fontstyle></spanclass></p><p><spanclass><fontstyle>民族家居&#13;<br> 尺寸︰68×105cm  &#13;<br> 用上人造纖維製成，氈身較薄但容易清潔打理。選用具民族Feel嘅Pattern，用嚟襯特色家具就最啱。&#13;<br> 售價︰$139(b)</fontstyle></spanclass></p><p><spanclass><fontstyle>大熱豹紋&#13;<br> 尺寸︰60×100cm  &#13;<br> 用上今年大熱嘅豹紋Pattern，造型夠晒狂野。以人造纖維製成，薄薄哋舒服又容易清潔，啱晒繁忙嘅都市人使用。&#13;<br> 售價：$180(d)</fontstyle></spanclass></p><p><spanclass><fontstyle>店舖資料  &#13;<br> (a)中華地氈　23332271　紅磡黃埔花園第12期G15A舖地下&#13;<br> (b)吉之島　26628888　大埔超級城B區1至2樓108及208號舖&#13;<br> (c)崇光百貨　28338338　銅鑼灣軒尼詩道555號&#13;<br> (d)永安百貨　28521888　上環德輔道中211號永安中心&#13;<br> (e)宜家傢俬　31250888　沙田新城市中央廣場L3</fontstyle></spanclass></p></body></html>