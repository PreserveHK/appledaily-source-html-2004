<html><header><meta charset="utf-8"><title>新一代愛情小說作家<br>寫「不正常」幻想愛情故事</title></header><body><h1>新一代愛情小說作家<br>寫「不正常」幻想愛情故事</h1><p>新一批現代小說作家持續上架人氣急升，現在書局裏張小嫻、李敏、深雪等紅牌作家的書櫃前或旁邊，就是這批新進作家的地頭，先有因《魔幻廚房》而打響名堂的林詠琛。再來將電影劇情延伸再融合，寫《無間道III小說》的李牧童，新一代愛情小說，正式脫離要生要死癌病三角戀，幻想世界才是其最新拍檔。&#13;<br>&#13;<br>記者：陳慧敏　攝影：陳盛臣、黃子偉</p><p><b> 李牧童Profile</b> &#13;<br> 年齡：秘密（貼士：屬羊）&#13;<br> 首部小說：03年7月《偏離航線的愛情號》&#13;<br> 畢業於城市大學，曾於壹傳媒工作，現有專欄刊於《蘋果日報》。&#13;<br> &#13;<br> 訪問前，小記只看過李牧童的專欄（《蘋果》嘛！）覺得他講男女感情講得好「啜核」，又喜歡看他將有趣的科學研究塞入生活，發大嚟講，好好笑。但他說自己不善言辭，訪問時刻意要自己「講多啲」。我想大概是腦裏塞得太多，要一下子有條有理地倒出來，不容易。</p><p><spanclass><fontstyle>我唔講嘢但我問嘢  &#13;<br> 李牧童自言自小都不愛說話，每事問是小朋友的特權，但李牧童的「每事問」問得非常理性，將事物形象化的功力高於常人。以一條所有小朋友都問過的問題為例，小牧童：「BB仔喺邊度嚟㗎？」媽媽敷衍：「咪喺PatPat度嚟囉！」小牧童奇怪：「……冇理由嘅，PatPat用嚟屙屎嘅，點可以屙BB？咁咪好污糟囉？吓？媽咪好污糟喎！」無間問，媽媽無權生氣，但有權保持緘默。李牧童笑：「我有太多前科，媽媽唔答可能都係個好方法，因為無論佢點答，我都只會追問落去！」</fontstyle></spanclass></p><p><spanclass><fontstyle>周街都係題材  &#13;<br> 殺人、凶宅、綁架、異度空間、調查，李牧童的愛情故事統統發展得「不正常」，但李牧童話靈感周街係。好似有次他在地鐵月台讀住「少女自殺」的港聞，朋友突然出現在背後大力拍他，好痛之餘，回頭將朋友罵個狗血淋頭。可能這一拍讓他感覺太接近死亡，腦子裏突然出現想「推人落車軌」的許安靜跟想被殺的胡方文，成就了《偏離航線的愛情號》。「所以我都帶住本簿仔喺身，睇到啲乜，諗到啲乜就即刻記低，只要平時多留意，儲埋儲埋啲靈感就有排用！」&#13;<br> &#13;<br> <spanclass><fontstyle>怕寂寞的羊  &#13;<br> 男仔寫愛情小說，香港好少見，李牧童覺得奇怪，大概大家都扮晒對愛情唔緊唔緊。穿着白如雪衞衣的他，說自己似隻羊，講嘢慢，成日唔知自己行咗去邊，好易迷失，所以要有人陪。「口依家啲人拚命搵錢，但其實搵少啲，生活都冇話唔適應；但愛情好重要，我怕寂寞，有個人陪你同行，遇到甚麼事都問題不大，但真的只剩你一個時，你會好恐懼。」</fontstyle></spanclass></fontstyle></spanclass></p><p><spanclass><fontstyle>《魔幻廚房》76歲都啱睇  &#13;<br> 年輕小說家寫的「非典型」小說，已不再是後生細女才會欣賞的甜蜜空想故事，豐富的資訊搜集跟宏奇的幻想世界，連76歲老婆婆都會傾心。&#13;<br> 年輕時做老師的韋婆婆飽覽群書，強調讀書時讀遍了學校圖書館的書，最愛看繙譯名著《飄》、《咆哮山莊》等，後來讓囡囡看金庸練文筆，數十年後的今日囡囡就介紹她看林詠琛：「我鍾意有塊鏡嗰本（《空之鏡》），重有講個女仔死喺個湖度嗰本（《幻之光》），覺得佢文筆幾好，一路睇一路好多真相揭露咁，多啲幻想，我每晚臨瞓睇少少，有時睇到緊張又睇耐啲，夜啲瞓㗎！」那些流離在兩個不同空間的奇幻故事《魔幻偵探系列》就最得佢心。&#13;<br> &#13;<br> <b> Reader1</b> </fontstyle></spanclass></p><p><b> Reader2</b> &#13;<br> <spanclass><fontstyle>Sheeta  &#13;<br> 「朋友介紹我上網睇過李心玳啲短篇，鍾意佢嘅『心情隨筆』，《蛋殼仙人掌》都好睇，因為屋企都有個蛋殼仙人掌，本書話個仙人掌有愛情魔法，畀我感覺好似好貼身咁！」</fontstyle></spanclass></p><p><b> Reader3</b> &#13;<br> <spanclass><fontstyle>Mavis  &#13;<br> 「最近睇過伍穎嘅《失戀中人·再來一次》，寫得幾好，真係講到後生女嘅諗法。我鍾意啲真實啲，真係會發生喺身邊嘅故事多啲。」</fontstyle></spanclass></p><p><b> Reader4</b> &#13;<br> <spanclass><fontstyle>阿偉  &#13;<br> 等了一輪，終於等到位男讀者在愛情小說書櫃前流連。本來視愛情小說為無（聊）物的阿偉，在女朋友「薰陶」下都看過不少好作品，喜歡李牧童的小說《流離在青蛙麥田》，覺得夠啱Feel：「可能大家都係男仔啦！佢啲書嘅對白搞笑得嚟都幾中，懸疑古仔裏面講愛情，好似特別啲咁。」</fontstyle></spanclass></p><p><b> 新進上櫃作家兵團</b> &#13;<br> <spanclass><fontstyle>林詠琛  &#13;<br> 年齡：女子的年齡是秘密喔！&#13;<br> 首部小說：99年11月《空之鏡》（自資出版）&#13;<br> 排頭位的當然是最近正「閉關」趕書的林詠琛，靈感來自喜歡的人事物。小時候愛看C.S.Lewis的《獅王‧女巫‧衣櫥》，常常幻想自己可由衣櫥鑽到另一個世界，林詠琛：「像《空之鏡》就因為我從小就毫無道理地害怕鏡子，一直相信鏡後有另一個世界存在。人的臉孔也很有趣，為甚麼每個人臉孔都不相同呢？真是奇妙又不可思議，所以寫成了《幻之光》及剛出版的《人間消失》。</fontstyle></spanclass></p><p><spanclass><fontstyle>高慧然  &#13;<br> 年齡：唔講，免得被定型！&#13;<br> 首部小說：03年3月《四個人的幸福魚》&#13;<br> 網頁：油尖旺長毛給她作的Fans網<ahref http:> http://www.geocities.com/kowaiyinhk/  &#13;<br> 與文字拍拖，卻同時零售及批發文字的專欄作家，認為「愛情小說是永恒的」，但題材卻隨時由爆水管爆出來：「屋企爆水管，屢修不果懷疑有鬼，咁隻鬼係男定女？佢做乜會喺水管入面？」想着想着，就決定要寫《粉紅色的流星果》。</ahref></fontstyle></spanclass></p><p><spanclass><fontstyle>李心玳（Catabell）  &#13;<br> 年齡：天天長大（笑）&#13;<br> 首部小說：04年5月《蛋殼仙人掌》&#13;<br> 網頁：<ahref http:> http://catscafe.net/  &#13;<br> 中文大學畢業，主修談情說愛、副修吃喝玩樂，電話中聲音語氣溫柔，卻喜歡聖鬥士星矢的李心玳半年前才出道，書店內暫時只見《蛋殼仙人掌》，不過網上短篇跟隨筆人氣也不俗，4年來已突破50萬參觀人次。神話故事、醫學奇迹或外國靈異檔案等怪人怪事都是她的靈感女神，認為寫小說是：「先娛己後娛人，讓讀者花小量時間與金錢，就能『經歷』一場戀愛。」</ahref></fontstyle></spanclass></p><p><spanclass><fontstyle>譚泳楠  &#13;<br> 年齡：25（答得勁爽快！）&#13;<br> 首部小說：02年2月《不孤單的缺口》&#13;<br> 譚泳楠形容自己的故事為「豆腐雪糕」，愛情裏沒有「雞批式」拖拖拉拉，卻是淡中帶甜的味道，以為她的人一定很「柔情」，電話中卻意外的豪爽，答得快夾準。寫作靈感來自「同朋友去玩」，腦閉塞時就「放下一切」，找朋友去玩同傾偈：「每次都可以有意外驚喜」。</fontstyle></spanclass></p></body></html>