<html><header><meta charset="utf-8"><title>日韓興啲乜：<br>睇佢唔出韓國卡拉OK</title></header><body><h1>日韓興啲乜：<br>睇佢唔出韓國卡拉OK</h1><p>去韓國，食人參、泡菜、韓燒、汽鍋雞，再去埋汗蒸幕焗桑拿、去東大門同明洞Shopping，十個團十個都係以上行程，有咩新意？有！其實你可以去唱K喎，事關韓國K場設備一流，重有中英文歌唱㖭，「乜我去到韓國唔覺有卡拉OK嘅？」梗係啦，因為佢哋個樣同香港啲K場好唔同，你經過咗都唔知呀！&#13;<br>&#13;<br>記者：張銘恩　攝影：陳陶鈞</p><p><spanclass><fontstyle>韓人唱K齋唱歌！  &#13;<br> 韓國完全無KLunch、KBuffet、唱K劈酒呢幾回事！佢哋唱K就真係只會唱歌，通常唱一兩粒鐘就散Band，純粹為唱而唱，K場極其量只會提供零食汽水畀客人過吓口癮，所以大家咪諗住可以唱足一晚兼飲飽食醉。不過咁，今日介紹的兩間「秀'sMusic」有免費雪糕任食唔嬲，肚餓可以頂住肚先！</fontstyle></spanclass></p><p><spanclass><fontstyle>豪裝K場3類皇宮式靚房  &#13;<br> 「秀'sMusic」係韓國大型卡拉OK集團，位於弘大入口站附近的「Luxury秀'sMusic」是集團旗下最豪的一間，外面以白和金色為主調，加上兩大排落地玻璃窗，齋睇個Look已經覺得好掂！難得入內也沒有令人失望，由裝修、設備以至服務都無得頂。全間卡拉OK有40間房，分「Noblesse」、「Luxury」及「Season」3種類型，各有特色不過間間都咁豪，侍應均穿整齊西裝，服務一流，唔知重以為入咗皇宮。</fontstyle></spanclass></p><p><spanclass><fontstyle>體貼設備逐樣睇  &#13;<br> K場重有啲你估佢唔到嘅體貼裝置，由門口等位唱K到埋單鬆人全程照顧周到，嚟到唔試吓對唔住自己。</fontstyle></spanclass></p><p><spanclass><fontstyle>弘大入口「Luxury秀'sMusic」  &#13;<br> 地址：漢城麻浦區西橋路367-39號&#13;<br> 電話：（82）2-322-3111&#13;<br> 收費：6:00pm前每小時每位10,000韓圜起（約$70），6:00pm後每小時20,000韓圜起（約$140）。&#13;<br> 交通：地鐵2號線到弘大入口站下車，出西橋路，於Mr.Pizza前路口右轉，直行10分鐘直達。&#13;<br> &#13;<br> <spanclass><fontstyle>型人K場明星蒲點  &#13;<br> 狎鷗亭「秀'sMusic」無咁豪裝，外表重有啲似九龍塘時鐘酒店，不過反而多韓星去，點解？因為狎鷗亭一帶乃型人夜蒲點，附近甚多靚吧及Disco，所以不少韓星都會順道上K場唱番兩嘴，有心撞星一定要嚟呢間！</fontstyle></spanclass></fontstyle></spanclass></p><p><spanclass><fontstyle>狎鷗亭「秀'sMusic」  &#13;<br> 地點：漢城江南區新沙洞659-12號&#13;<br> 電話：（82）2-518-9334&#13;<br> 收費：6:00pm前每小時10,000韓圜起（約$70），6:00pm後每小時15,000韓圜起（約$105）。&#13;<br> 交通：乘地鐵3號線至狎鷗亭站落車，乘的士10分鐘直達（約2,000韓圜，約$14）。</fontstyle></spanclass></p></body></html>