<html><header><meta charset="utf-8"><title>與比利時設計師Crossover<br>Eastpak熱潮回歸</title></header><body><h1>與比利時設計師Crossover<br>Eastpak熱潮回歸</h1><p>美國Outdoor名牌Eastpak，設計簡約又襟興，一直都係不少潮流友的至愛配襯。加上其滑板固定帶、防滑墊、SGS防滑膠背帶等設計，無論點跳點飛都唔會甩囊，亦大受板仔歡迎。Eastpak今季搞搞新意思，搵嚟設計名師與塗鴉大師交叉合作，推出三大特別版系列，早前喺歐洲掀起熱潮，而極限量數目，今日會喺香港推出！&#13;<br>&#13;<br>記者：梁珮瑜　攝影：周旭文&#13;<br>模特兒：MiniBo&amp;Jimmy@Dirt.t</p><p><spanclass><fontstyle>Eastpak軍袋起家  &#13;<br> Eastpak於1960年成立，開始時主打製造軍用袋，在越戰時製造了數以萬計的背囊畀軍部。後來其兒子，即Eastpak第二代Mark，知道很多學生都用軍袋作書包，所以開始以軍袋技術生產日用背囊。Eastpak袋不但揚威美國，更在日本、德國大受板仔追捧。EastPak的理念就係：讓每一個人能將一整天所需要的物品，很輕鬆地裝在背包裏到處走。<ahref http:>www.eastpak.com </ahref></fontstyle></spanclass></p><p><spanclass><fontstyle>比利時WalterVanBeirendonck出手  &#13;<br> 還記得80年代勁熱品牌W&amp;LT嗎？比利時六子之一，前W&amp;LT主腦人WalterVanBeirendonck，愛以敏感激進題材及螢光色彩為設計靈感。今次WVB為Eastpak設計一款立體怪獸面背囊，WVB：「我揀Eastpak的PaddedPak'r背囊做設計，因為佢夠經典！」（<ahref http:>www.waltervanbeirendonck.com ）</ahref></fontstyle></spanclass></p><p><br> &#13;<br> <spanclass><fontstyle>限量怪獸背囊  &#13;<br> 共5色的怪獸背囊，全球限量共2,000個，而香港就分配到20個，每色4個！</fontstyle></spanclass></p><p>■Eastpak×WalterVanBeirendonck立體怪獸面背囊，每款一律$1,050。&#13;<br> &#13;<br> <spanclass><fontstyle>Checkpoints：  </fontstyle></spanclass></p><p><spanclass><fontstyle>塗鴉大師玩Eastpak  &#13;<br> 另外兩大Eastpak合作版系列就由塗鴉大師Seen及Seak設計，Graffiti、星空乜都有。&#13;<br> &#13;<br> （男）Eastpak×Seen的Tag限量版塗鴉袋全球限量1,250個，香港有5個！$1,350。(女）Eastpak×Seak的Fleet359圖案袋，全球特別版無限定數目，但香港數量唔會多。$450</fontstyle></spanclass></p><p><spanclass><fontstyle>Seen塗鴉系列：  &#13;<br> 有GodfatherofGraffiti稱號、美國塗鴉大師Seen，最出名係將紐約地鐵車廂塗鴉，就連坐鎮荷李活山上的Hollywood字都走去塗。而今次為Eastpak設計的限量及特別版，有兩大主題：Collage及Signature。</fontstyle></spanclass></p><p><br> &#13;<br> <spanclass><fontstyle>Seak塗鴉系列：  &#13;<br> 有NewSchool先鋒之稱的塗鴉大師Seak，本身受80's學運及90's歐洲的AerosolArtMovement影響，而其作品獨特之處，就係以3D手法繪畫抽象字母及Logo。</fontstyle></spanclass></p><p><br> &#13;<br> <b> 售賣點：</b> &#13;<br> ClubX（尖沙嘴海運大廈3樓LCX）&#13;<br> B-Sound（尖沙嘴嘉蘭圍16號永興大廈閣樓）&#13;<br> 查詢：23106829</p></body></html>