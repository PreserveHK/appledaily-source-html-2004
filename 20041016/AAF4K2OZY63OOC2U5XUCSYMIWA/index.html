<html><header><meta charset="utf-8"><title>AV陳列室：<br>激薄80GB兩用錄影機和平搶灘</title></header><body><h1>AV陳列室：<br>激薄80GB兩用錄影機和平搶灘</h1><p>噚日介紹過最平賣嘅26"LCDTV，所謂影音玩全套，今日再推介一部同佢最匹配嘅HDD兼DVD-R/RW兩用錄影機──SHARPDV-HR300。佢可算是現時AV場內，最薄身的80GBHDD（硬碟）錄影機，而且機價勁平。新機落地價$4,380，以同級大廠機比較，佢算係甚「低水」，更重要係和風味極濃嘅機身，「和」味又「平」價，叫人點忍手呀！&#13;<br>&#13;<br>記者：朱崇德　攝影：伍慶泉、朱崇德　&#13;<br>ImageGirl：Clairol（StarAsia）</p><p>據AV場內人表示，現時DVD錄影機嘅銷售量，可謂同普通「齋播機」成1:1之數；原因是Plasma及LCDTV一類顯示器愈賣愈平，大家都想搵同樣高畫質嘅錄影方案，而DVD錄影機行MPEG2加全數碼，畫質超靚，加上機價日降，所以好多人搶住入貨；此外，新加HDD的兩用錄影機更見優勢。首先佢行硬碟錄影，可以唔使成日買碟。在軟件上勁慳錢，而且硬碟嘅高容量，相對一隻4.7GB的DVD-R/RW，在最靚畫質只可錄影1小時，對經常需要預校錄影人士，實在帶嚟唔少方便。</p><p><b> PROFILE</b> &#13;<br> 硬碟容量：80GB&#13;<br> 錄影光碟：DVD-R/RW&#13;<br> 播放光碟：DVD+R/RW、DVD-R/RW、VCD、AudioCD、CD-R/RW、MP3CD&#13;<br> 影像輸入：視/音頻、S-Video、IEEE1394、天線&#13;<br> 影像輸出：視/音頻、S-Video、色差、光纖、同軸、天線&#13;<br> 尺寸：430×59×323mm&#13;<br> 重量：5.1kg</p><p><spanclass><fontstyle>機身59mm勁薄慳位  &#13;<br> HDD型錄影機，一向都難逃大大嚿嘅命運，毫無美感可言；新返嘅DV-HR300係現時80GB級別最纖巧之機，機身僅厚59mm，相對其他牌子機，足足瘦身了3！而且金屬銀色機身、簡潔嘅Panel設計，再配小小一塊方形機面液晶體顯示，透發陣陣白、藍之光，真係好有「日本仔」Feel。&#13;<br> 全機重點當然係佢個80GB硬碟啦！機身內置有4種錄影模式，分別為「DVD級」嘅FINE、「類近DVD級」嘅SP、「VCD級」嘅LP同「VHS級」嘅EP；以用盡80GB硬碟為目標的話，由最高畫質數起，可以錄到20、33、67及100小時，記憶容量使用，絕對有彈性。</fontstyle></spanclass></p><p><spanclass><fontstyle>HDD/DVD2倍快速轉錄  &#13;<br> 為免硬碟錄影得自家睇咁獨食，所以機身亦內置有DVD-R/RW錄影功能。基本即錄電視節目，一樣分FINE、SP、LP及EP四個模式，以4.7GB一隻光碟計算，可以分別錄到60、120、240及360分鐘電視節目。更加唔少得嘅當然係硬碟同DVD-R/RW互相拷貝功能啦！而且還有2×快速轉錄功能；以1小時電視節目為例，以FINE模式作2×轉錄，約需時30分鐘，如果用最慳嘅EP模式，更只需5分鐘。至於錄影畫質方面，感覺是一般以上，FINE模式真係有DVD質感，而且DigitalGamma及NoiseReduction，亦有令色彩還原度更真，同降低噪訊的功效。</fontstyle></spanclass></p><p><spanclass><fontstyle>同場加映：LGRC6827W&#13;<br> P.Scan翻錄VHS錄影帶  &#13;<br> HDD錄影故然方便，不過對於儲藏有好多陳年VHS錄影帶人士，以下介紹嘅最新LGRC6827W會更啱使。&#13;<br> 此機為DVD燒錄及VHS錄影帶兩用，陳年VHS有好多重要錄影回憶，佢可以一次過翻錄晒做DVD；不過最令人驚喜之處，係罕見地VHS錄影帶及燒錄的DVD都同時對應ProgressScan，尤其VHS帶的影像有明顯提升；至於對應可錄式光碟亦相當全面，DVD±R/RW同時對應，唔使驚話成日買錯碟咁麻煩啦！</fontstyle></spanclass></p><p><b> PROFILE</b> &#13;<br> 錄影格式：錄影帶、DVD-R/RW、DVD+R/RW&#13;<br> 播放光碟：DVD+R/RW、DVD-R/RW、VCD、AudioCD、CD-R/RW、MP3CD&#13;<br> 影像輸入：視/音頻、S-Video、IEEE1394、天線&#13;<br> 影像輸出：視/音頻、S-Video、色差、光纖、同軸、天線&#13;<br> 尺寸：430×78.5×354mm&#13;<br> 重量：5.7kg&#13;<br> &#13;<br> 華仁會　電話：23980280&#13;<br> 地址：旺角花園街75-77號花園商業大廈5/6樓&#13;<br> &#13;<br> <spanclass><fontstyle>HDD/DVD燒碟兩用錄影機  &#13;<br> 現時HDD/DVD燒碟兩用錄影機，最高容量HDD為160GB，不過價錢較高，講經濟實惠，都係以80GB最多人揀；而且呢類機暫時都係以Panasonic、SHARP、Pioneer等日版機作主導，不過後起嘅韓國LG，不論在畫質同功能上都有直逼日本機之勢，都係值得考慮之列。</fontstyle></spanclass></p><p><spanclass><fontstyle>PioneerDVR-510H-S少見國際線路  &#13;<br> 雖然唔算好新，不過一直有人追買，因為佢少有地對應國際線數（NTSC/PAL），家有衞星電視者必買。&#13;<br> 規格：80GB硬碟、DVD-R/RW燒錄&#13;<br> $5,480（a）</fontstyle></spanclass></p><p><spanclass><fontstyle>PioneerDVR-720H-S　48倍速轉錄  &#13;<br> 在最經濟的EP模式下，最快可以用48倍速作轉錄，即係1小時節目，只要1.25分鐘翻Dub過硬碟或DVD-R/RW。&#13;<br> 規格：160GB硬碟、DVD-R/RW燒錄&#13;<br> $7,290（a）</fontstyle></spanclass></p><p><spanclass><fontstyle>LGRH4820W　機身內置插槽  &#13;<br> 唯一規格同SHARPDV-HR300接近，價錢又追得近，機身內置SD、MMC、MS插槽，玩盡多媒體。&#13;<br> 規格：80GB硬碟、DVD-R/RW燒錄&#13;<br> $4,490（b）</fontstyle></spanclass></p><p><spanclass><fontstyle>PanasonicDMR-E100H　多制式燒錄  &#13;<br> 除對應SD、MMC，機身還有PCMCIA，咁就乜都讀到啦！而且DVD-RAM有覆寫10萬次的優勢，獨食啲都抵！&#13;<br> 規格：80GB硬碟、DVD-R/DVD-RAM燒錄&#13;<br> $4,980（b）</fontstyle></spanclass></p><p>查詢：&#13;<br> （a）中原電器（26283628）&#13;<br> （b）華仁會（23980280）</p></body></html>