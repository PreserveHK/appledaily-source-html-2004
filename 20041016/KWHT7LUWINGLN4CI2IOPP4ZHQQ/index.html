<html><header><meta charset="utf-8"><title>朋友姦　老竇打　玩雜交<br>金像童星出書爆淫亂血淚史</title></header><body><h1>朋友姦　老竇打　玩雜交<br>金像童星出書爆淫亂血淚史</h1><p>過氣金像童星泰妲奧尼路（TatumO'Neal）喺七三年憑《小鬼頭與賊阿爸》贏過奧斯卡「最佳女配角」，不過佢攞完金像獎後沉迷毒品，之後重淡出影壇。但係佢近日出書𢱑銀話要爆大鑊，搞到荷李活名人個個都騰晒雞。&#13;<br> 現年四十歲嘅泰妲奧尼路，係主演《愛情故事》嘅賴恩奧尼路（RyanO'Neal）個女。近日泰妲出版咗一本叫做《APaperLife》嘅自傳，大爆佢老竇曾經同唔少荷李活女星有一手，泰妲重話當年係佢老竇女友嘅美蘭妮姬菲芙（MelanieGriffith），曾經大搞鴉片雜交派對，佢自己都同美蘭妮有過性關係。&#13;<br> 泰妲重話當年佢曾經俾阿哥嘅朋友強姦，賴恩居然話佢自己引狼入室，重喺女友花拉科茜（FarrahFawcett）面前對佢拳打腳踢，但係花拉科茜居然袖手旁觀。&#13;<br> <br> <spanclass>否認作嘢 &#13;<br> 後來泰妲同網球壇壞孩子麥根萊結婚，但就成日俾老公打，最終離婚收場，連佢都自認係爛命一條。雖然有人質疑泰妲有作嘢之嫌，但已經穩袋幾百萬嘅泰妲就話：「完全冇咁嘅事！」&#13;<br> 泰妲話當年佢同米高積遜（MichaelJackson）拍過拖。另外，米高嗰單侵犯兒童罪嘅官司，因為控方調查員涉違犯保密協議，米高想藉此撤消控罪，法官裁定案件將喺下年一月開審。</spanclass></p></body></html>