<html><header><meta charset="utf-8"><title>接待表叔恃紅加身價<br>馮仁昭四圍超：雙語姐仔10萬宿一宵</title></header><body><h1>接待表叔恃紅加身價<br>馮仁昭四圍超：雙語姐仔10萬宿一宵</h1><p>有個電視台女藝員識得雙語廣播，身材好做嘢又肯搏，所以自從佢做咗接客呢味嘢以嚟都客似雲來，不過佢最叻嘅就係有風駛盡𢃇，電視台姐仔自以為人氣勁，近排竟然獅子開大口，開價十萬蚊！<br> &#13;<br> <spanclass>專接內地有錢佬 &#13;<br> 電視台姐仔喺近呢兩年嚟開始接客，佢天生一副生電王嘅外貌，好多表叔都俾佢冧到暈晒大浪，不過電視台姐仔就好小心嘅，佢好少「款待」香港人，因為怕被人揭穿，一旦唱通街就麻煩啦，所以佢多數招呼啲內地嘅有錢中年男士，一來佢哋來港傾生意後好快就走，二來佢哋打賞高，淨袋貼士都賺唔少。&#13;<br> 電視台姐仔幕前工作有起色，佢覺得自己都係時候要加吓身價，馮仁昭聽聞早排佢同人開價一晚十萬，問價嗰位仁兄嚇到即時打退堂鼓。咁又係嘅，一夜春宵十萬蚊，不如買部車好過啦！<br> &#13;<br> <spanclass>那英剖腹誕男嬰 &#13;<br> 那英噚晚九點半喺北京嘅和睦家醫院剖腹產子，順利誕下約六磅十一安士嘅男嬰，母子兩人平安。雖然那英男友高峰近日被「私生子」事件困擾，不過噚晚佢都陪喺那英身邊，暫時個BB重未取名，小名就會叫「高興」。其實呢排一直都有傳那英嘅預產期喺今個月中，但今次證實佢產子嘅喜訊，係由佢嘅好友、內地歌手孫楠喺演唱會上當眾宣布嘅，全場觀眾即時拍掌恭喜那英。至於那英嘅經理人喺今日就會飛去北京，重會送金鏈畀男嬰㖭。</spanclass></spanclass></p><p>講開又講，對於那英情敵阿文開記者會要求高峰認子，高峰阿媽話官司已經令佢好攰，對其他事唔想再參與喎。<br> &#13;<br> <spanclass>天心上圍忽然縮水 &#13;<br> 性感女星天心噚日喺台灣出席新片《旭日東昇》開鏡，佢俾人發現身材縮咗水。佢用國語話：「我最近變瘦了，體重只有四十八公斤，cup數當然跟着變小。」天心認為上圍唔一定要大先靚，總之佢𠵱家好滿意自己嘅身材。<br> &#13;<br> <spanclass>尹天照涉非禮警署報到 &#13;<br> 尹天照早前遭王秀琳報警指佢非禮，其後尹天照被帶返警署協助調查，噚日佢去咗秀茂坪警署報到。尹天照喺電話度話：「律師叫我現階段唔可以講任何嘢。」記者之後致電警察公共關係科，證實有尹姓男子噚日已往續保，下月三十號再報到。<br> &#13;<br> <spanclass>無綫高層否認裁員 &#13;<br> 近排盛傳無綫新聞部裁員，無綫總經理陳志雲噚晚喺港台出現，佢即時否認傳言，但又有啲保留咁話近期係有個別員工離職，公司唔會有大規模嘅裁員，但唔敢講係咪有需要節省人手喎，而佢重話公司並冇受到銀河衛視嘅拖累。</spanclass></spanclass></spanclass></p><p><spanclass>張學友唔幫襯K場 &#13;<br> 張學友日前喺台灣宣傳，問佢平時可有唱卡拉OK，佢用國語講：「我平時很少唱K，就算朋友邀請都少唱自己的歌，因為會讓我很尷尬。」&#13;<br> 學友表示最喜歡舊作《我不明白》，當年灌錄嗰陣遇上張國榮跳樓自殺，令佢感觸良多。<br> &#13;<br> <spanclass>無綫力捧十二新人 &#13;<br> 無綫近日挑選咗十二位男女藝員，將佢哋包裝成「翡翠新力量」嚟力捧，近日呢十二位力捧名單全部落實，包括鍾嘉欣、楊</spanclass></spanclass></p></body></html>