<html><header><meta charset="utf-8"><title>新年新銀包利是滾滾來</title></header><body><h1>新年新銀包利是滾滾來</h1><p>新正頭大年初二，同大家講聲恭喜發財，最緊要𢭃多啲利是。秋冬減價加上過年前買新衫新鞋嘅習慣，相信各位都買到夠皮，係時候儲番啲本等待開季再買過。不過講意頭嘅最好新一年度買番個新簇簇嘅銀包，袋穩啲利是錢之餘亦喻意袋袋平安。正值新舊兩季交接期，慳慳哋可以執番個減價平貨，要豪啲嘅不妨買個新鮮熱辣全新貨色，總有一個合你心水。&#13;<br>&#13;<br>記者：吳小明　攝影：陳陶鈞&#13;<br>模特兒：CarmenTsang@Elite　化妝：VivNg</p><p><spanclass><fontstyle>銀包新簇簇金銀又滿屋  &#13;<br> Vivayou圓點銀包$590（i.t）、Gucci孖GLogo銀包$2,278、AnnaSui閃金銀包$1,180（bothEvelyne）、閃粉紅手挽啪鈕銀包$790、紅色冷帽$490、紅色樽領冷衫$1,180（allagnesb.）&#13;<br> &#13;<br> <b> 名牌系夠排場</b> &#13;<br> 講排場講威嘅，當然唔少得一個超級名牌銀包傍身，但名牌一般用料靚、間隔亦實用是不爭事實，既有外表亦有內涵，用名牌並唔係淨得虛榮心作祟㗎。</fontstyle></spanclass></p><p><spanclass><fontstyle>長形系夠豪氣  &#13;<br> 長形銀包一向都有幫固定擁躉，貪其放直版銀紙唔使摺皺，拎出嚟使時份外夠豪，而且放卡位較方形銀包多出至少一倍，啱晒購物狂一邊擺信用卡，一面擺各大名店VIP卡㖭。</fontstyle></spanclass></p><p><spanclass><fontstyle>拉鏈袋仔系夠方便  &#13;<br> 除咗四正的正方或長形銀包，唔少朋友都喜歡用拉鏈袋仔當銀包，身份證、提款卡、銀紙就咁一齊放埋一齊。咁樣拎好處係可以避免儲埋啲無用嘅購物單據，又可以限住自己淨係拎一張CreditCard去街，避免無謂消費！</fontstyle></spanclass></p><p><spanclass><fontstyle>卡通系夠可愛  &#13;<br> 卡通圖案銀包唔係少女們嘅專利，單睇Tsumori每季都出成十幾款可愛卡通銀包都長賣長有，就知唔少OL心水都仍然鍾意得得意意可愛款，每次使錢時都可以見吓個圖案，使錢都使得愉快啲！</fontstyle></spanclass></p><p><b> 售賣點：</b> &#13;<br> agnesb.（25766784）銅鑼灣柏寧酒店Stylehouse101-102號舖&#13;<br> extravaganza（29150051）銅鑼灣FashionIsland一樓F16號舖&#13;<br> Furla（29180628）金鐘太古廣場243號舖&#13;<br> i.t（25772311）銅鑼灣柏寧酒店Stylehouse109號舖&#13;<br> Evelyne（29702231）銅鑼灣羅素街38號金朝陽中心10/F&#13;<br> I.T（28816102）銅鑼灣京士頓街2至4號地下&#13;<br> KateSpade（21164998）金鐘太古廣場211號舖&#13;<br> OnPedder（21183489）中環畢打街會德豐大廈地下C1&#13;<br> VivienneWestwood（VW）（28335550）銅鑼灣信和廣場地下13號舖</p></body></html>