<html><header><meta charset="utf-8"><title>　　曾一哥懷念官邸花園 - 李八方</title></header><body><h1>　　曾一哥懷念官邸花園 - 李八方</h1><p>猴年新開始，啲官員又有啲乜嘢新去向呢？好多人問八方，剛卸任警務處處長嘅曾蔭培會有乜搞作。&#13;<br> 咁啱八方最近去中環，行行吓見到一個好熟識嘅面孔，望真啲，原來就係曾一哥。佢西裝骨骨，滿面笑容，鬼咁輕鬆行過，八方梗係趁呢個大好機會，面對面問清楚佢有乜新動向啦！問到係咪會去新世界幫鄭裕彤手？老董同王永平批咗未？點知佢即刻猛咁耍手擰頭話未定未定。&#13;<br> 聽聞曾一哥退休之後，已經搬離官邸，返番去碧瑤灣老家住，唔知係咪因為以前間官邸有花園草地，𠵱家如果冇就唔係好慣，一哥話想搵過間新屋，最好就喺碧瑤灣搵到啲地下連花園嘅單位。<br> &#13;<br> <spanclass>最重要樓價升 &#13;<br> 早前，小小超喺一哥間豪宅前面起數碼港，搞到碧瑤灣啲業主好唔開心，開過幾次大會反對，話影響佢哋嘅無敵海景。不過，𠵱家起好咗之後，又覺得唔係咁差，沙塵同噪音都比想像中少，所以都冇乜所謂。咁當然，最重要係啲樓價升番啦！&#13;<br> （圖〉曾一哥雖然話未定新動向，但就先放聲氣話想搵過個連花園嘅新屋。	資料圖片&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>