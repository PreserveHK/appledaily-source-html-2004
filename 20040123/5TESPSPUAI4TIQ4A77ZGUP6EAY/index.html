<html><header><meta charset="utf-8"><title>　　各政黨睇史sir點發神威 - 李八方</title></header><body><h1>　　各政黨睇史sir點發神威 - 李八方</h1><p>猴年開始，政黨有唔少變動，史文鴻做自由黨總幹事，到今日喺民主派同學術界之間重係議論紛紛。有學界中人同八方講，史sir走入政界，同大學減撥款不無關係，佢呢類明星級學者，有好路數就自然走，但史sir一向炮仗頸，燒枱炮如家常便飯，睇怕自由黨中人要有心理準備。&#13;<br> 至於民主派方面，有民主派中人同八方講，史sir雖然支持民主直選，但一向睇民主黨唔多順眼，聽聞史sir同自由黨眾巨頭共商大事時，講到民主黨時毫不留情，自由黨班巨頭自然十分入耳。&#13;<br> 但講番轉頭，成班民主派睇緊史sir點大發神威，將自由黨改造成美國共和黨，或者係英國保守黨呢類參加直選嘅工商黨。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>