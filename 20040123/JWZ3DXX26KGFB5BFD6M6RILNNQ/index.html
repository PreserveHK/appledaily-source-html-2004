<html><header><meta charset="utf-8"><title>歎完Spa試食賀年私房菜<br>姚樂碧大啖五世其昌雞好意頭</title></header><body><h1>歎完Spa試食賀年私房菜<br>姚樂碧大啖五世其昌雞好意頭</h1><p>「Ball場公主」姚樂碧（Ruby）回流返港，八年來首次在港過農曆新年，今天全家吃開年飯。早前Ruby到中環做Spa後，往銅鑼灣私房菜館試菜，更無懼東南亞爆發禽流感，開懷品嘗「五世其昌雞」。</p><p>姚樂碧今年在港度歲，今天與母親、弟弟一同吃開年飯。早前Ruby到中環ElemisDaySpa做spa，放鬆一番，隨後到銅鑼灣，往由美容書籍作者李韡玲開設的步步高私房菜館試食北方菜。&#13;<br> 日前Ruby說：「我有八、九年冇喺香港過新年，過得外國節日多，覺得中國新年氣氛幾好，不過我唔鍾意去迫花巿，迫廟拜神，最鍾意食啫。」&#13;<br> <br> <spanclass>識飲識食 &#13;<br> Ruby去年曾開設私房菜館，問她為何不親自下廚煮餸給家人品嘗？她說：「我屋企人食嘢好嘴叼，又有自己一套。我煮嘢畀媽咪食好激氣，我煎鵝肝，佢就唔准我逐個serve，叫我成碟上當餸咁食；我煮意粉，佢就叫工人蒸條魚放喺側邊，咁不如出街食，開開心心。」&#13;<br> 試食期間，Ruby大讚腰花夠爽，咖喱花枝沙律夠創意，她更大啖口水雞（五世其昌雞），問她可擔心禽流感？她笑說：「唔怕！我最鍾意食雞，因為好滑又係白肉。我唔理禽流感呢啲嘢，乜嘢都整定㗎啦，照食可也。」&#13;<br> <br> <spanclass>年年有餘 &#13;<br> 提到新年，Ruby說：「小時候最記得蒸紅棗糕，工人企喺度遂粒紅棗去皮，全部食心機囉。重有，細個好多uncle畀利是，屋企人就幫我當投資咁買晒滙豐，年年咁買，回報好好，將來都唔使憂。」&#13;<br> <br> <spanclass>賀年私房菜單 &#13;<br> <b> 前菜</b> &#13;<br> 醉醉甜甜香港地（甜酸黃瓜）&#13;<br> <b> 冷盤</b> &#13;<br> 錦上添花（麻辣腰花）&#13;<br> 伶伶俐俐（醉鴨舌）&#13;<br> <b> 主菜</b> &#13;<br> 五世其昌（四川口水雞）&#13;<br> 叮叮噹噹（炸響鈴）&#13;<br> 花開富貴（咖喱花枝沙律）&#13;<br> 蒸蒸日上（粉蒸骨）&#13;<br> 嘻嘻哈哈（蝦膠釀遼參）&#13;<br> <b> 糖水</b> &#13;<br> 紅梅傲雪（雪蛤紅棗糖水）&#13;<br> 採訪：DebbieLum&#13;<br> 攝影：ChanChiLam&#13;<br> 髮型：RoyPangofIlColpoTripleEdge&#13;<br> 場地：步步高私房菜、ElemisDaySpa（Paua）</spanclass></spanclass></spanclass></p></body></html>