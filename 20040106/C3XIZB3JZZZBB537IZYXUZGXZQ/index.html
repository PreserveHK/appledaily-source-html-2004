<html><header><meta charset="utf-8"><title>新年腦場大掃貨</title></header><body><h1>新年腦場大掃貨</h1><p>新一年新開始，好應該替電腦「裝修」一下，趁住最近砌機硬件再跌新低價，重唔快啲Check吓部電腦有乜需要升級，平平哋升級，一齊與時並進迎新年。&#13;<br>記者、攝影：許福合</p><p><spanclass><fontstyle>抵買FX5900顯示卡  &#13;<br> nVIDIA嘅FX5900顯示卡上個月仍賣緊二千蚊以上，但呢個星期有唔少新貨落場，二千蚊明顯守唔住，好似WinFast呢張A350XT，就只要$1,690就有交易，兼且有齊DVI同TV-Out，機迷必試。</fontstyle></spanclass></p><p><spanclass><fontstyle>DV2000兼任錄影機  &#13;<br> 最近唔少品牌都推出TVTuner卡，競爭好大，要站得住腳，除咗鬥平之外，功能當然同樣重要，DV2000售價$580，睇落好似貴咗啲，查實卡上多咗IEEE1394插頭（FireWire），可以做埋影像擷取，加上Nicam、遙控同直錄CD等功能，好實用！</fontstyle></spanclass></p><p><spanclass><fontstyle>nForce板配AthlonXP最抵  &#13;<br> 若果你年幾冇替電腦升級，重係用緊上一代嘅PIII、Celeron甚至Duron，想升級又唔想花太多錢，可以考慮AthlonXP，2000+型號都只係$500左右，而底板就可以選nForce2板K7nCR18GM，貪佢平得嚟，內置顯示亦有GeForce4MX級數，又可以玩DualChannelDDR記憶體，效能都唔錯！</fontstyle></spanclass></p><p>景豐電子&#13;<br> 查詢電話：27280578&#13;<br> 地址：深水埗福華街146-152號高登購物中心1樓101號舖</p></body></html>