<html><header><meta charset="utf-8"><title>舉啞鈴可傷腰椎　壓神經線致腳痹<br>健身姿勢錯誤隨時半癱</title></header><body><h1>舉啞鈴可傷腰椎　壓神經線致腳痹<br>健身姿勢錯誤隨時半癱</h1><p>【本報訊】為追上近年的瘦身健美潮，男女老幼一窩蜂湧到健身中心舉啞鈴、做仰卧起坐（sit-up），但卻懶理姿勢正確與否，原來「亂打亂撞」的運動姿勢，隨時種下半身不遂的禍根。　記者：張嘉雯</p><p>「好多香港人健身都唔搵教練，覺得自己識去玩，其實超過一半人係玩錯嘅。」註冊脊醫邵力子表示，近年因健身受傷的求診個案每月有兩至三宗，其中以女性居多。「好多女仔一話做就搏命做，明明不嬲都冇做開，突然間成班朋友話做又走去做。」邵力子說，女性每次健身的時間較長，通常超過一小時，造成的傷害也較大，其中最常犯錯的是仰卧起坐的動作。&#13;<br> 「初初做嘅時候，腹部根本唔夠力，動作又做錯。」邵力子解釋，做仰卧起坐時，膝蓋應彎曲，「隻腳伸太直會整傷腰骨，雙手只係用嚟扶住個頭，唔應該將條頸向前扯；注意唔係靠個頭令身體升起，而係用條腰。」<br> &#13;<br> <spanclass>受傷不自知　雙腳麻痹 &#13;<br> 他並稱，男性求診時，通常傷患較嚴重，經常有扭傷的情況；最危險的是受傷後不自知，雙腳出現麻痹情況，「有啲人玩（啞鈴）得太重，造成椎弓裂，通常係腰椎第五節向前滑出，兩隻腳痹咗，壓住神經線。」出現這種情況將無法治愈，只可幫助傷者矯正及減輕痛楚。&#13;<br> 根據脊醫的理論，人體有三十三節脊椎，保護三十一對神經，若頸椎受損，將影響頭部、呼吸系統的運作，「好似頭痛、頭暈、哮喘、氣管毛病等，有啲人撞車，即時覺得頭痛，其實可能係頸椎移位，但大部份人都唔識搵醫生，以為自己壓力大，係咁食止痛藥。」胸椎受損會影響心肝脾肺腎，而腰椎則掌管排泄及生殖系統。<br> &#13;<br> <spanclass>椎間盤勞損　形成骨刺 &#13;<br> 「有啲人做運動姿勢唔正確，令到椎間盤勞損或移位，血液不能到達軟骨，椎間盤退化，骨質增生，漸漸形成骨刺，最後神經萎縮同埋肌肉萎縮。」他建議，市民在開始做運動前應先參與入門課程，有不明白的時候請教教練，若出現急性軟組織受傷（即扭傷、拉傷及撞傷）可用「PRICE自療法」（見表），切勿亂塗藥油，受傷最初三天都不應熱敷傷處。</spanclass></spanclass></p></body></html>