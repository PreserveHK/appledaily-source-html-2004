<html><header><meta charset="utf-8"><title>中文遊戲成一月主角</title></header><body><h1>中文遊戲成一月主角</h1><p>經過11、12月遊戲密集攻勢之後，1月份遊戲推出數量明顯減少，日本方面至吸引都係得《STAROCEAN3DirectorCut》同《AirforceDeltaBlueWingKnight》，兩隻遊戲同樣會有行貨。而超大作《鬼武者3》同《戰國無雙》就要等到2月中，過年儲起利是錢再買。今個月擔正主角會係三隻中文遊戲，應吓農曆新年氣氛，先有今個星期嘅《TimeCrisis3》中文版，月中再嚟《Kunoichi忍》中文版及月尾22號嘅《SIREN～死魂曲》，同日重有發哥擔正嘅《臥虎藏龍》行貨版，所以都唔憂過年無Game玩。提提大家，由於日圓仍然不斷升值，PS2行貨遊戲喺一月份嘅賣價會有所調整，唔好以為Game舖新年坐地起價呀。&#13;<br> &#13;<br> 《SIREN～死魂曲》中文版&#13;<br> （行貨價：$328）</p></body></html>