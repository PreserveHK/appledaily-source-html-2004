<html><header><meta charset="utf-8"><title>　　張宇人為拔萃跑馬拉松 - 李八方</title></header><body><h1>　　張宇人為拔萃跑馬拉松 - 李八方</h1><p>身形同吾爾開希有得揮吓嘅立法會議員張宇人，為咗幫佢母校男拔萃書院籌款八千四百萬蚊絞盡腦汁，重計劃拋個身出嚟搵錢。佢本身係「大拔」嘅校董，見到今年有三百幾個師弟為咗幫學校攞到煤氣公司約三十萬捐款，會喺下個月跑渣打十公里馬拉松，深受感動，於是話如果有人肯捐錢，佢就去跑。&#13;<br> 不過，張宇人話由於好耐冇點郁動過，要有四、五個月時間操番fit，所以要留待下次馬拉松先參加，但有心捐款畀佢跑嘅人，就可以𠵱家開始同佢商量捐款額。佢重牙擦擦咁話，第日應承跑幾多公里後，每跑少一公里，就會逐公里計番畀贊助者一萬蚊，可見佢意志真係好堅定，重猛叫八方將呢個消息傳開去。&#13;<br> 佢又聯絡咗身形同「肥媽」瑪麗亞差唔多嘅同學──民政事務局嘅「下籤局長」何志平幫手，不過唔係去跑馬拉松，而係喺音樂會上表演。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>