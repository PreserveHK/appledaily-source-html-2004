<html><header><meta charset="utf-8"><title>三月開騷管弦樂團助陣<br>林憶蓮、倫永亮打情罵俏熱身</title></header><body><h1>三月開騷管弦樂團助陣<br>林憶蓮、倫永亮打情罵俏熱身</h1><p>林憶蓮和倫永亮昨日在尖沙嘴洲際酒店舉行記者會，宣布將與香港管弦樂團合作開演唱會，憶蓮和倫永亮在台上表現親暱，他們更互相踢爆對方一些趣事，公開打情罵俏。</p><p>林憶蓮和倫永亮昨日在尖沙嘴洲際酒店舉行「港樂×林憶蓮×倫永亮Live」演唱會記者會，演唱會將會於三月四日至六日在紅館舉行，久未露面的憶蓮昨日以一件黑色低胸長裙及外披黑色皮褸示人，風采依然的她謀殺了不少菲林。<br> &#13;<br> <spanclass>望與好友擦火花 &#13;<br> 過往憶蓮開個唱都由倫永亮擔任音樂總監，今次兩人同香港管弦樂團合作，憶蓮坦言很期待並希望能與倫永亮擦出火花。由於兩人老友鬼鬼，所以在影合照時相當親熱，而憶蓮亦踢爆和倫永亮每次合作時都會有小意外發生，倫永亮更不時整蠱她，憶蓮笑說：「佢好論盡，成日都仆親。」&#13;<br> 而倫永亮則說：「有次憶蓮做我演唱會嘉賓，我喺度彈琴，佢就坐喺我隔籬，當時佢係長頭髮，佢愈坐愈埋，啲頭髮竟然飛落我個口度，但係佢又完全唔知道。」<br> &#13;<br> <spanclass>服裝以優雅為主 &#13;<br> 問到演唱會中會否演繹梅艷芳的歌曲，他們就表示仍在商量之中，倫永亮說：「暫時考慮中，未有打算，最緊要係要個rundown順暢，因為之前我哋揀歌時，發覺大家有好多歌都唔可以唔唱，大家亦互相推薦啲歌，揀咗都有成四十幾首，如果唱晒都要三個鐘，咁唔係辦法。」&#13;<br> 此外，今次演唱會憶蓮的服裝設計會由何國鉦負責，並會以優雅高貴為主，而憶蓮更打趣叫倫永亮千萬不要穿釘珠片衫，倫永亮就即時笑說已訂做了。&#13;<br> 採訪、攝影：駱華齡</spanclass></spanclass></p></body></html>