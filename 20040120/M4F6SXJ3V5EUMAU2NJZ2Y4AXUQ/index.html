<html><header><meta charset="utf-8"><title>雷諾ClioRenaultSport2.0新版隆重登場</title></header><body><h1>雷諾ClioRenaultSport2.0新版隆重登場</h1><p>法國雷諾車廠所推出嘅Clio車系，向來備受車迷追捧，尤以旗下一款RenaultSport2.0版本為甚；最近廠方為其推出改良版，不但賣相更富跑車氣息外，一台2.0公升引擎嘅輸出，更由原來172匹增至182匹㖭！有興趣嘅你，不妨留意吓今日嘅介紹噃！</p><p><spanclass><fontstyle>動感造型惹人注目  &#13;<br> 雖然驟眼望去，新車嘅造型與現有型號沒多大分別，但細心留意下，不難察覺到新車裝有全新16吋跑車合金胎軨、雙出式跑車尾喉，以及全新尾定翼連高置煞車燈，從而令造型變得更具跑車氣息呢！</fontstyle></spanclass></p><p><spanclass><fontstyle>車廂鋪排跑意十足  &#13;<br> 就打開車門所見，新版ClioRenaultSport2.0與現有型號一樣，其車廂鋪排同樣來得跑味十足，不但有承托力甚豐嘅仿桶形跑車座椅外，另外重有車廂四周嘅金屬面板裝飾，望落極具吸引力；設備配搭又見齊全，而廠方更特別為新車加入多個安全氣袋，以確保車上乘客安全。&#13;<br> &#13;<br> <spanclass><fontstyle>改良排氣系統輸出增  &#13;<br> 新車所採用嘅一台2.0公升引擎，改用咗全新「3Y」式排氣設計，從而有助改善引擎運轉時嘅排氣過程，從而令輸出較傳統引擎有所提升，其中馬力及扭力輸出，更增至182匹及20.7kgm㖭！與此同時，由於底盤亦經廠方略作改動，而輪胎亦換裝上較闊大嘅205/45R16型號，故此操控表現及路面循迹性，要較前來得更出色呢！</fontstyle></spanclass></fontstyle></spanclass></p><p>&#13;<br> &#13;<br> &#13;<br> &#13;<br> 雷諾ClioRenaultSport2.0小檔案&#13;<br> 引擎：1998cc直4DOHC&#13;<br> 馬力：182ps/6500rpm&#13;<br> 扭力：20.7kgm/5250rpm&#13;<br> 傳動：5前速手波&#13;<br> 尺碼：3812×1639×1417mm&#13;<br> 軸距：2485mm　車重：1019kg&#13;<br> 0-100公里：7.1秒　極速：222km/h</p></body></html>