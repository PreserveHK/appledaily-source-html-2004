<html><header><meta charset="utf-8"><title>承認做配角　海報靠邊站<br>華仔：用我宣傳反而呃觀眾</title></header><body><h1>承認做配角　海報靠邊站<br>華仔：用我宣傳反而呃觀眾</h1><p>近日盛傳劉德華不滿在《魔幻廚房》中淪為配角而缺席該片宣傳，前晚華仔與女主角鄭秀文一起出席《魔》片簽名會，以行動粉碎傳言；華仔解釋自己是片中第二男主角而非客串性質，他更直言：「用我做宣傳，反而呃咗觀眾。」</p><p>鄭秀文（Sammi）和劉德華（華仔）前晚齊齊在旺角百老匯戲院出席《魔幻廚房》簽名會，吸引過百fans排隊，大會在短短十五分鐘內派發完一百個籌，但其餘拿不到籌的fans仍捨不得離開，冒雨也要見偶像一面。<br> &#13;<br> <spanclass>唔信華仔不滿 &#13;<br> 早前華仔被指在《魔》片中淪為大配角，Sammi對此說：「呢啲係電影公司安排，我自己見到都打咗個突，其實華仔戲份都唔少，但當然冇我同言承旭咁多啦。」對盛傳華仔因不大滿意淪為配角，以及宣傳海報初時沒有華仔份兒，惟及後宣傳海報加上華仔後，他才肯出席宣傳活動；Sammi對此抱懷疑態度說：「我唔信，除非佢親口同我講，我見華仔都好開心呀。」&#13;<br> 前晚華仔首次為《魔》片宣傳，對於盛傳他不滿在片中淪為配角，華仔笑說：「之前我唔喺香港，阿梅件事之後返咗內地拍《十面埋伏》，所以做唔到部戲嘅宣傳，我冇不滿，我喺戲入面唔係客串，係第二男主角，就好似黃秋生喺《無間道》咁，我亦唔會介意。」&#13;<br> 在第二批海報中雖然加上華仔，但華仔不但站在靠邊位置，而在相中他的size亦較言承旭小了許多，對此華仔表示不會介意說：「當年《小小小警察》曾志偉喺海報張相都大過我啦，如果放我喺中間，用我做宣傳，咪反而呃咗觀眾！」</spanclass></p><p><spanclass>人形紙牌被盜 &#13;<br> 據電影公司宣傳人員表示，首批海報未有加上華仔，是因為百事贊助，而Sammi和言承旭均是百事代言人所致；至於日前言承旭到馬來西亞宣傳時被指遲大到，令到當地傳媒極為不滿齊齊拉隊離去，前晚除Sammi力撐言承旭沒有遲到外，宣傳人員亦解釋說：「言承旭冇遲到，不過因為每次太多fans，要安排好同控制好場面先至去到啫。」&#13;<br> 另外，電影公司擺放在旺角和鑽石山戲院的華仔人形紙牌日前被人偷去，電影公司前晚惟有從其他戲院借了一個華仔紙牌作宣傳之用。&#13;<br> 採訪：魯萍&#13;<br> 攝影：陳烱威</spanclass></p></body></html>