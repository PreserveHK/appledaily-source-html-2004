<html><header><meta charset="utf-8"><title>房署卸責鐵閘毀壞拖延一年始換</title></header><body><h1>房署卸責鐵閘毀壞拖延一年始換</h1><p>觀塘順天邨天暉樓一住戶於二○○二年九月被賊人撬爛鐵閘，入屋爆竊，但房屋署事隔十三個月，遲至去年十月始替住戶更換新閘，事後更發現新閘問題多多，關上鐵閘後仍餘寬闊縫隙，有閘等如無閘，住戶安全無保障。</p><p>「拖咗成年先同我換閘，換完後，度新閘條隙咁闊，容乜易又畀賊再撬過㗎」。居於順天邨天暉樓的林太不滿地表示，其單位於二○○二年九月間被賊人撬門入屋爆竊，損失慘重，鐵閘更被撬爛，未能關上。她向房屋署要求更換新閘，但職員卻冷淡敷衍，遲遲未有明確答覆。<br> &#13;<br> <spanclass>十三個月後始換閘 &#13;<br> 事件擾攘接近半年後，她多方求助下，前後相隔十三個月，於去年十月終獲安排換閘，但怎料新閘問題多多。「度閘條隙好闊，因為咁，關上閘後個鎖都扣唔穩，大力啲一腳就可以踢開。而且喺屋內開閘時，拉開鎖頭個手柄後，個手柄又唔識彈返轉頭，閂唔穩」。&#13;<br> 她多次向房署投訴，並要求安排維修，但職員卻不置可否，無明確回覆。她說：「問親都話多嘢做，都唔知佢哋幾時會同我整。新年又嚟緊，啲賊見到我間屋度閘咁樣唔打劫就奇啦」。&#13;<br> 房屋署新聞組發言人回應時表示，房署於去年十月替林太更換鐵閘後，經對方檢視簽紙驗收，不料事隔約兩個月，又表示新閘出現問題。</spanclass></p><p><spanclass>農曆年前安排維修 &#13;<br> 房署得悉上述情況後，已即時安排工程人員趕於農曆年前上門維修。&#13;<br> 至於何以事隔一年才替林太更換鐵閘，發言人則稱，因工程組人員當年檢視該已損毀鐵閘後，認為只須維修便妥，但林太堅持鐵閘損毀嚴重，雙方磋商已花去不少時間，加上訂閘運貨需時，故事隔一年始完工換閘，並非有心拖延。&#13;<br> （○一一七○○一）<br> &#13;<br> <spanclass>意見：不應推卸責任 &#13;<br> 公屋聯會主席王坤稱：「可能房署會推卸，認為你俾賊人入屋爆竊撬爛個閘，點解要房署畀錢同你換；但住戶會認為整個屋苑有密碼鎖、保安員和閉路電視，保安系統唔完善令到我俾人撬閘爆竊，保安不足係房署的責任，咁樣拗都拗好耐」。他認為，房署在事件上不應推卸責任，應於收到投訴後即時安排更換鐵閘，事後亦應繼續跟進，盡快修妥問題鐵閘。&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></spanclass></spanclass></p></body></html>