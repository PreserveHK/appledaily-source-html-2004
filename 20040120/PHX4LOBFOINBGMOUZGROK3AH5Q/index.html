<html><header><meta charset="utf-8"><title>數碼影音：04民用機發威<br>全球最細千二萬像素DC</title></header><body><h1>數碼影音：04民用機發威<br>全球最細千二萬像素DC</h1><p>單從相機嘅規格表，實在愈來愈難分辨一般消費與專業級相機，就以呢部富士即將推出嘅FinePixF610為例，解像度已經達到1,230萬，要鬥功能，亦有齊手動同自動拍攝，不過講到要比機細兼輕巧，F610就絕對可以穩勝一仗，當選最高解像嘅「流動型」數碼相機！&#13;<br>&#13;<br>記者：許福合　攝影：梁翠妍&#13;<br>ImageGirl：Zoe</p><p>採用全金屬機身嘅F610，一拎上手就覺得非常硬淨，亦唔怕刮花，保證耐用，機身差唔多一個掌心咁大，比紙包裝飲品還要細，重量為195g，唔算最輕，但亦不失流動性，適合以追求相片質素為先，又要保持流動性嘅用家。</p><p><spanclass><fontstyle>630萬有效像素  &#13;<br> 對追求相機像素嘅用家，F610應唔會令你失望，使用630萬像素1/1.7”SuperCCDHR，要將相片印到A3咁大一樣可應付有餘，若然重未夠喉，透過SuperCCDHR技術，更可將相片狂谷至1,230萬像素輸出，達到4,048×3,040，差唔多將解像度提高咗1倍，同時又可保持相片質素，印到成個人咁大都夠用！除此之外，SuperCCDHR同時還提升咗攝錄影片質素，F610可以拍攝每秒30格有聲嘅VGA影片，效果分分鐘比一般DV機還要好。</fontstyle></spanclass></p><p><spanclass><fontstyle>SuperCCDHR小檔  &#13;<br> 富士喺2003年1月正式發表嘅第4代SuperCCDHR技術，HR代表新一代SuperCCD高解像度，以F610使用嘅1/1.7"SuperCCDHR為例，有效像素為663萬，並且可透過HR技術輸出至1,230萬像素（4,048×3,040Pixels），係目前1/1.7"感光元件嘅最高紀錄。&#13;<br> &#13;<br> <spanclass><fontstyle>1,230萬像素大測試  &#13;<br> 講到SuperCCDHR咁勁，立即測試其質素，先用1,230萬像素拍攝相片，傳回電腦後，將相片中嘅路標剪下。路標相片實際大小都有541×395，微粒略多，質素雖然難以同一般相片比較，不過已經比直接用軟件拉大好。</fontstyle></spanclass></fontstyle></spanclass></p><p><spanclass><fontstyle>變焦鏡反應不俗  &#13;<br> 富士相機還有另一個特徵，機身採用直度操控，呢種設計其他品牌較為少見，已經成為富士相機嘅招牌特色，因應直度機身，主要操作鍵都放喺機背右邊，務求單手就可以完成整個拍攝過程。當一着機，發覺F610開機速度確實唔錯，包埋伸出鏡頭都只要1.3秒！鏡頭採用伸縮設計，具備3倍光學變焦，變焦速度及整體反應都不俗。至於記憶卡就使用xD，流行程度與CF或SD相比略為不及，不過速度唔錯，即使開盡1,230萬像影相，亦唔覺得要較長時間存相。</fontstyle></spanclass></p><p><spanclass><fontstyle>雙芒資料齊  &#13;<br> 唔少數碼相機都有使用雙芒設計，方便顯示拍攝同設定資料，不過講到好用方便，就一定唔及F610，將雙芒同時放喺機背，上面為1.8吋TFT靚芒，而下邊就係一個單色液晶顯示屏，主要用作顯示拍攝資料及當作輔助Menu之用，最方便係小芒下設有專用鍵，可快速更改相機設定。F610操控亦可得到唔錯評價，提供全手動、光圈先決、快門先決，想簡單啲亦有預設咗人像、運動、風景以及夜景模式，可謂老手初哥都照顧得到。</fontstyle></spanclass></p><p><spanclass><fontstyle>PROFILE  &#13;<br> 感光元件：630萬像素SuperCCDHR&#13;<br> 最大輸出值：1,230萬像素&#13;<br> 最大光圈：F2.8&#13;<br> 變焦：3倍光學＋3.2倍數碼&#13;<br> ISO：ISO160/200/400/800&#13;<br> LCD：1.8吋TFT&#13;<br> 電源：專用鋰電&#13;<br> 記憶卡：xD卡&#13;<br> 重量：195g&#13;<br> 體積：71.9×93×31.3mm&#13;<br> &#13;<br> <b> 抵讚</b> &#13;<br> 機背嘅1.8吋芒質素極佳，對比度高，相片顯得特別靚。&#13;<br> &#13;<br> <b> 要彈</b> &#13;<br> 快門掣感覺欠佳，影咗相都唔多覺。&#13;<br> &#13;<br> 富士（HK）查詢電話：24088663</fontstyle></spanclass></p></body></html>