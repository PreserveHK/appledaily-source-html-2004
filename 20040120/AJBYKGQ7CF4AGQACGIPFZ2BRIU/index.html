<html><header><meta charset="utf-8"><title>柏芝同女樂jam歌震過貓王</title></header><body><h1>柏芝同女樂jam歌震過貓王</h1><p>張栢芝和邰正宵前晚在紅館為女子十二樂坊尾場演奏會任表演嘉賓。現場所見，栢芝可能平時做同類型大騷機會不多，所以表演時有點怯場。&#13;<br> 栢芝穿上高踭鞋在舞台行樓梯時，一步一驚心，她顯得小心翼翼。司儀鄭丹瑞對她說：「你重係好似好驚，我已經喺後台攬咗你一吓，𠵱家我再攬多你一吓。」<br> &#13;<br> <spanclass>演出前失眠 &#13;<br> 栢芝又向觀眾表示歉意說：「我呢方面經驗少，表現唔好，希望大家多多見諒，我已盡晒力。」演出完畢，栢芝在後台直認演出時腳震，她說：「我頭先震過貓王，好彩女子樂坊好nice，我之前為呢次演出失眠。」&#13;<br> 此外，栢芝繼續否認登台要陪老闆應酬劈酒傳聞，她說：「林建岳笑我做乜嘢陪人飲酒唔陪佢，係咪嫌棄佢唔夠靚仔，大細超。我已經有十個月冇去蒲，我飲一罐啤酒都會暈，要瞓覺，劈酒唔通淨係飲一罐啤酒？」&#13;<br> 採訪：胡比&#13;<br> 攝影：何國豪</spanclass></p></body></html>