<html><header><meta charset="utf-8"><title>兩大特別版XBOX日本限量發售</title></header><body><h1>兩大特別版XBOX日本限量發售</h1><p>潮流好似愈嚟愈興雪白色機身，繼PS2RacingPack後，估唔到連微軟嘅XBOX對白色都有興趣，推出白雪雪嘅「PureWhiteXBOX」。呢套特別版本XBOX，屬全球限定產品，機身由黑改成白，減去過往嗰種霸氣感覺，換嚟點點可愛感，的確幾搞鬼。雪白XBOX賣價19,800日圓（約港幣$1,425），買家重可加入自定嘅名或字句，刻落部XBOX度，極具珍藏價值，可惜目前只接受日本本土機迷預訂，兼且限量1,000部，不過話唔定大受市場歡迎嘅話，微軟會加碼量產化都未定。&#13;<br>除雪白XBOX外，喺3月25日重有另一款藍色《DOA》版XBOX登場，主要係為TECMO新Game《DOAOnline》造勢，套裝包括透明藍主機＋手掣、DVDKit、《DOAOnline》遊戲及12個月XBOXLive試玩等，定價22,800日圓（約港幣$1,640），相當抵玩，可惜又係限量產品，得五千個名額。&#13;<br>&#13;<br>記者：徐影龍</p><p>官方網址：<ahref http:> http://www.xbox.com/ja-JP/campaign/purewhitelimited/default.htm  </ahref></p></body></html>