<html><header><meta charset="utf-8"><title>上床啦！ - 林子揚</title></header><body><h1>上床啦！ - 林子揚</h1><p>（在網上閱讀某報章的社論，再談愛國，文章最後說：「或許，在今夜甜睡之時，我們也會感到祖國母親的溫暖，在夢中笑着說：『媽媽，我真的愛您！』」不知是否該文章作者也有閱讀本欄的「一媽專政」？）&#13;<br> 阿仔近日被社工邀請出席一個座談會，一起討論近來最熱門的話題「父母與子女關係工作坊之你愛你的家嗎？」，專政阿媽知道了，暴跳如雷，各大親朋戚友又照例一齊開聲聲援阿媽：「你只懂尋求社工對我們的家庭內部事務說三道四，指手劃腳。」「阿媽堅決反對任何外面的社工干預家庭事務。」阿仔心諗：「我去講吓嘢之嘛，又唔係去叫人拆咗間屋……」&#13;<br> 前陣子，專政阿媽出席了街尾那間街坊福利會舉辦的講座，題目是「不要離婚之尋回你的老公！」專政阿媽當天含淚說：「多謝社工，多謝各位親朋戚友，在此向所有街坊，同向我老公發出宣告，反對我離婚！支持我捉番佢上床！多謝街坊斷絕和我老公的聯絡，你要記住！有佢冇我！特別要多謝街口阿陳醫師前幾日禁止我老公入去睇病。真是多謝大家表態。」&#13;<br> 住在對面街的老公面對這樣的局面，嘆一句：「我也沒有支持離婚，我都想返上床瞓，不過大家一定有對等的床上地位！我唔要下下被動，我都要做主動！」&#13;<br> 阿仔心諗：「阿媽的確係阿媽，阿爸的確係阿爸！我的確好可憐！」&#13;<br> （一媽專政系列）</p></body></html>