<html><header><meta charset="utf-8"><title>AV陳列室：<br>國產9吋大芒王隨街睇碟唔使四千蚊</title></header><body><h1>AV陳列室：<br>國產9吋大芒王隨街睇碟唔使四千蚊</h1><p>搭車搭船除咗聽歌打機之外，潮流大熱就係睇片，唔單止可以用PDA，亦都愈嚟愈多手機可以睇片，不過以上兩樣都要自己搞來搞去，轉格式先可以睇到，點解唔索性買部手提DVD機，話睇就睇咁方便，而且手提DVD由以往高價位逐步回落，尤其9吋大芒機種𠵱家四千蚊都唔使，講緊嘅就係Shinco最新抵玩SDP-1910，以後周街睇片成本輕得多！&#13;<br>&#13;<br>記者：劉耀祥　攝影：周旭文　ImageGirl：Wendy</p><p><spanclass><fontstyle>手提DVD機愈出愈平  &#13;<br> 手提DVD機除以售價取勝之外，市面上亦都有其他種類DVD，有大芒細芒或者靚仔外形，各以不同特色吸引用家，以下幾部亦都係唔錯嘅選擇。&#13;<br> 查詢：23980280（華仁會）&#13;<br> &#13;<br> 市面上9吋DVD款式唔算多，就算有都只係日本廠商生產機種，所以價錢都幾「浪」，閒閒哋都要成5、6千蚊先有偈傾。而ShincoSDP-1910就擺明以低價吸引用家，9吋芒睇片視覺效果更加好，而且機身體積及手工都拍住日本機種，拎出街一啲都唔失禮。不過可能係大芒機種關係，耗電量較大，所以跟機有個外置電池，開機就一定要裝，令機身體積及重量都變大，較為不便。雖然煩就煩咗啲，不過電池能力唔錯，可以連續使用近3小時，都夠睇晒一套《魔戒》，若果只係聽歌熄咗芒更加可播放近5小時！</fontstyle></spanclass></p><p><spanclass><fontstyle>靚聲有驚喜  &#13;<br> 向來對手提DVD機音效期望唔同，不過SDP-1910就幾有驚喜，音量足夠之餘，以空間感的表現尤其突出，背景聲音依然相當清楚，的確抵讚，不過畫面顯示能力就略嫌暗淡，於暗位顯示能力仍有改進能力！除音效出色之外，機身上亦設有多個輸出插孔，S端子、色差及光纖等一應俱全，就算放喺屋企當大機用都一樣勝任。SDP-1910開價$3,980都已經交足功課，但係Shinco仍嫌未夠喉，幫SDP-1910大大增值，令其支援MPEG4、CD、CD-R/RW及MP3等格式，拎起手任何碟都啱睇！</fontstyle></spanclass></p><p><b> PROFILE</b> &#13;<br> 光碟：DVD、MP3、CD、CD-R、CD-RW&#13;<br> 視頻制式：PAL/AUTO/NTSC&#13;<br> 顯示器：9吋TFTLCD&#13;<br> 電源：外掛式充電池&#13;<br> 使用時間：3小時（開啟TFT）?5小時（關閉TFT）&#13;<br> 體積：240×157×30mm&#13;<br> 重量：1.05kg&#13;<br> 查詢：23437775（Shinco）</p><p><spanclass><fontstyle>8吋之選ShincoSDP-1830  &#13;<br> 想再平啲入貨，不妨考慮呢部都係Shinco嘅SDP-1830，基本上規格同1910相若，不過顯示器就係8吋大，平平哋都諗得過。&#13;<br> &#13;<br> 顯示器：8吋TFT&#13;<br> 光碟：DVD、MP3、CD、CD-R、CD-RW、VCD&#13;<br> 重量：830g</fontstyle></spanclass></p><p><spanclass><fontstyle>潮人必備PanasonicDVD-LX9  &#13;<br> 日本機種向來都有一定吸引力，外形靚仔唔在講，功能亦都十分齊全，5.1聲道輸出加內置SD插槽，已經夠晒號召力。&#13;<br> &#13;<br> 顯示器：9吋TFT&#13;<br> 光碟：DVD、DVD-RAM、DVD-R、VCD、CD、CD-R/RW、MP3&#13;<br> 重量：1.2kg</fontstyle></spanclass></p><p><spanclass><fontstyle>長氣機種AIWAXD-DW1  &#13;<br> AIWAXD-DW1以長氣聞名，6小時播放加上5.8吋TFT芒，還有對應杜比、dts及光纖等多種輸出，缺點就係機身較大。&#13;<br> &#13;<br> 顯示器：5.8吋TFT&#13;<br> 光碟：DVD、VCD、CD&#13;<br> 重量：950g</fontstyle></spanclass></p></body></html>