<html><header><meta charset="utf-8"><title>累積升幅大<br>一味窩輪：駿威Call追唔過</title></header><body><h1>累積升幅大<br>一味窩輪：駿威Call追唔過</h1><p>恒指微升3點，中移動（941）漲35仙，拖高恒指22.4點，而滙控（005）跌50仙，則拉低恒指17.9點。短期大市反覆，重磅股升升跌跌，唔炒個別輪，則留意低位買恒指Call輪，有錢落袋即離場。&#13;<br> 是日標青窩輪有駿威（203）Call輪。駿威升30仙，收9.60元，帶動Call輪9373同9354分別升15%同11%。&#13;<br> 9373今年6月到期，輪價1.51元，溢價7.4%，槓桿率6.4倍。9354係鎖定回報輪，得44萬份易手。正股近期創新高，累積升幅大，駿威Call輪唔值得高追，若然睇好正股，都應該等回吐至諗啲相關Call輪。&#13;<br> 港交所（388）再升45仙，收20.95元．有啲港交所Call輪受帶動上升。港交所連特別息，每股共派2.10元，相等於股價1成，炒Call輪，要計埋正股有息收，溢價受影響因素。9163係標準輪，收20仙，升4.7%，11月到期，負溢價2.7%，槓桿率10.5倍，計埋股息因素，溢價實係7%左右，而槓桿率則係9.5倍，市場有效率，輪價正常。&#13;<br> <br> <spanclass>9085作廢機會大 &#13;<br> 和黃（013）收62.25元，跌1.25元，Put輪9085稱王，由2.5仙上到3仙，升20%。9085下月19日屆滿，溢價13.9%，槓桿率207.5倍。博和黃個幾月內散到54元以下，唔實際，隻輪最後作廢居多。&#13;<br> 章盛</spanclass></p></body></html>