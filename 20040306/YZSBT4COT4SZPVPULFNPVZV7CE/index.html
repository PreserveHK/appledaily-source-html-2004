<html><header><meta charset="utf-8"><title>短線遊：<br>維園花展專家教你買花</title></header><body><h1>短線遊：<br>維園花展專家教你買花</h1><p>不知不覺踏入3月，大地回春花盛開，「2004香港花卉展覽」由於要遷就花期，所以只為期10日，今日請嚟「2002年東方插花藝術冠軍（公開組）」Sophia教我哋賞花買花，話晒係一年一度嘅花壇盛事，收工一於過維園趁一趁喇。&#13;<br>記者：陳震霖&#13;<br>攝影：楊錦文&#13;<br>模特兒：Gigi、Janice（Space2）</p><p>&#13;<br> &#13;<br> &#13;<br> <spanclass><fontstyle>初哥啱種鐵蘭花  &#13;<br> 場內有成52個銷售攤位，點揀？今日就搵嚟「2002年東方插花藝術冠軍（公開組）」Sophia教我哋買花，佢有7年插花經驗，取得「美國花藝學院教授文憑」同「日本草月流第四級證書」，Sophia建議初哥最好種易打理嘅鐵蘭花：「鐵蘭花好搞鬼，種植唔使用泥，係咁意掛喺高處，隔日噴水，佢就會開花。」攤檔老闆重話鐵蘭花不惹蚊蟲，好多客都鍾意喺浴室放鐵蘭花，吸水氣，保持乾爽。</fontstyle></spanclass></p><p><spanclass><fontstyle>賞花扣題概念行先  &#13;<br> 買完花再賞花，今年花展一樣舉辦花卉展覽比賽，分學生組同公開組共16組，參賽展品超過3,200個，各獎項已經名花有主。Sophia提供賞花同插花心得：「參加比賽要概念行先，技術行後，評判最着重設計概念，其次係貼題，如果主題係玫瑰，其他花幾靚幾夾都好，一樣即扣分。」</fontstyle></spanclass></p><p><spanclass><fontstyle>園景布置有趣逼真  &#13;<br> 場內有29個園景，推介香港迪士尼樂園嘅「米奇幻想園林」，將翠綠喬木修剪成《幻想曲》裏面嘅巫師米奇、河馬小姐及鱷魚先生等等，最得意係碎花砌成嘅水柱，好逼真。&#13;<br> 海洋公園則以「自然界的再生力量」為主題，分「菇菌類」、「水生植物」、「原始植物」同「蝴蝶花」4個展區，以後者最有趣，玻璃箱入面有好多蝴蝶翩翩飛舞，每日有公園員工示範餵飼初生蝴蝶，近距離睇蝴蝶吸食花蜜，好過癮。&#13;<br> 另一必賞園景係康樂及文化事務署嘅「彩虹」，用4萬株植物組成2道長虹，長虹底下重用22種總共15000株三色堇襯托，紅橙黃綠青藍紫，睇到人眼花撩亂。</fontstyle></spanclass></p><p><spanclass><fontstyle>教你睇主題花三色堇  &#13;<br> 今年大會主題係「花城頌」，三色堇係主題花，選三色堇，因為此花花種多、花期長、易打理。賞花之前，一於跟Sophia上堂生物課，等大家入場可以扮專家，Sophia說：「顧名思義，三色堇一花多數三色，以紫、黃、白呢個組合最普遍，雙色同單色三色堇屬罕有，主要係欣賞顏色配搭同斑紋形態，由於顏色鮮豔，一片花海咁就最靚。」&#13;<br> 三色堇（Violatricolor）隸屬堇菜科（Violaceae）堇菜屬（Viola），係一種雙子葉草本植物，全球有500多種，花展展出超過60種，開花期3月；英文名俗稱Pansy，即「思考、思念」咁解；依照花朵直徑大小，3至5厘米稱為「標準型」，1至3厘米稱為「迷你型」。&#13;<br> 場內有攤位售賣三色堇種子（每包$5至$8），只要將種子混合幼沙放入播種盆內，維持攝氏15至20度，保持盆土濕潤，2星期後會發芽，等幼芽生出4至6片嫩葉，就可正式移植入小盆種植。（檔號41：繽紛園藝有限公司）</fontstyle></spanclass></p><p>&#13;<br> &#13;<br> &#13;<br> 地址：銅鑼灣維多利亞公園&#13;<br> 日期：即日至本月14日&#13;<br> 時間：9:00am至9:00pm&#13;<br> 入場費：成人$14，小童及學生$7，長者及殘疾人士逢星期一至五免費、星期六日$7。&#13;<br> 電話及網址查詢：27236232&#13;<br> （<ahref http:>www.lcsd.gov.hk/LEISURE/LP/gc/hkfs/hkfs2004/b5 ）</ahref></p></body></html>