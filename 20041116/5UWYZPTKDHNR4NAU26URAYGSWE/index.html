<html><header><meta charset="utf-8"><title>數碼影音：<br>EPSON40GB大胃王好戲隨時開畫</title></header><body><h1>數碼影音：<br>EPSON40GB大胃王好戲隨時開畫</h1><p>流動播片機愈出愈多，大賣流動睇相兼睇片，連一向以打印機為主嘅EPSON，都加入呢個戰場。新機P-2000有齊各種播放功能，最勁係40GB特大儲存量！雖然香港水貨仍未見影，不過筆者從特別渠道實地試玩到呢部新機。集合多種至潮數碼玩法，畫面又超靚，以後搭車搭地鐵都唔怕悶，好戲隨時開畫。&#13;<br>記者、攝影：許福合&#13;<br>ImageGirl：Mandy</p><p>一向以打印機為主嘅EPSON，亦有唔同類型嘅影像產品，例如掃描器或數碼相機等，總可以聯繫到打印機身上。而今日介紹嘅P-2000，既然內置有各種影音功能，當然亦不會有例外，具備接駁打印機介面，內置有DirectPrint，可直接駁打印機將相片即時印出來，毋須經電腦處理，而機身上亦特設有「Print」按鍵，唔使經過繁瑣操作，就可跳到打印選項，同類產品都比較少見。</p><p><br> &#13;<br> <spanclass><fontstyle>3.8吋巨芒影像出色  &#13;<br> P-2000用咗黑色機身，外形有啲似SONY部PSP，同樣有個靚芒，只不過&#13;<br> P-2000未有打機功能，屏幕大小為3.8吋，顯示解像度好高，達到640×480（26萬色），跟一般機種最明顯分別，在於畫面更精細，唔會見到畫面一格格，畫面亦明顯較銳利，睇相一流。播片效果亦不俗，支援MPEG4，功能都好齊全。不過仍然係一般播片機要改善之一，機身比較厚，差不多等於一粒AA電芯打直企嘅q，幸好還算輕，拎出街用都唔算負擔重。而使用嘅專用電池更能提供連續2個半小時操作時間，夠晒睇場戲。</fontstyle></spanclass></p><p><spanclass><fontstyle>CF/SD雙插卡槽  &#13;<br> 除咗作為一部流動播放機，P-2000同時係一部超強DigitalWallet，機身同時設有2個插槽，分別可讀取SD及CF記憶卡，從介面上選取記憶卡一項，就可以選擇從記憶卡抄寫相片檔案，又或直接瀏覽記憶卡檔案。經筆者測試，發覺從記憶卡直接看相片或檔案，雖然一開始要花多點時間，不過之後就不覺遲緩，即使直接播放卡上影片，亦唔覺慢，所以可因應需要而選擇。同時，當然不會缺少USB介面，P-2000內置硬碟容量達到40GB，可從電腦下載大量影片，慢慢欣賞。</fontstyle></spanclass></p><p><b> PROFILE</b> &#13;<br> 支援格式：MPEG4/JPEG/RAW/MP3/AAC&#13;<br> 容量：40GB硬碟&#13;<br> 屏幕：3.8吋TFT（640×480/26萬色）&#13;<br> 電源：專用鋰電&#13;<br> 介面：USB2.0&#13;<br> 體積：147×84×31.4mm&#13;<br> 重量：415g&#13;<br> &#13;<br> 網址：<ahref http:>www.i-love-epson.co.jp/products/photofine/p2000/p20001.htm </ahref></p></body></html>