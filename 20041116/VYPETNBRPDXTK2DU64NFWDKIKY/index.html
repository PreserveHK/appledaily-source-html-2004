<html><header><meta charset="utf-8"><title>聖誕歌聲助難民　巨星迫爆錄音室</title></header><body><h1>聖誕歌聲助難民　巨星迫爆錄音室</h1><p>英國老牌音樂人BobGeldof喺八四年為咗幫非洲飢民，特登搵嚟大班音樂人組成一個叫做BandAid嘅組織，灌錄一首名為《DoTheyKnowIt'sChristmas?》嘅歌籌款。而近日蘇丹達爾富爾有大批難民因為戰亂而流離失所，BobGeldof就決定搞個BandAid20幫佢哋，重搵咗一大班歌手參與，前日班藝人就齊齊出現喺倫敦錄音，真係迫爆錄音室咁滯。&#13;<br> <br> <spanclass>爭唱歌仔 &#13;<br> BobGeldof真係夠面子，佢今次請嚟U2嘅Bono、RobbieWilliams、Dido、Coldplay嘅ChrisMartin呢啲天王巨星錄呢首歌，而保羅麥卡尼（PaulMcCartney）就會彈低音結他，不過佢哋喺早前已經秘密錄咗音。而一班新紮歌手好似RachelStevens、JossStone、WillYoung以至樂隊TheDarkness、Travis噚日都同時出現，佢哋個個都話好榮幸可以參與呢次盛事，不過有消息話TheDarkness嘅主音竟然同Bono爭唱最重要嗰part而鬧交。&#13;<br> BobGeldof話：「我之前去過非洲，當地飢民嘅苦況簡直慘不忍睹，我希望今次籌款活動可以令佢哋唔使捱餓。」呢隻咁有意義嘅細碟鐵定喺月尾推出，麥當娜（Madonna）重會幫手宣傳。而隻碟所有得益會全數畀晒有需要嘅非洲難民，前衞藝術家DamienHirst重用咗小鹿斑比做細碟嘅封面㖭。</spanclass></p></body></html>