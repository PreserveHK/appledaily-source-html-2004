<html><header><meta charset="utf-8"><title>日韓興啲乜：<br>日本至潮遊樂書店點只打書釘</title></header><body><h1>日韓興啲乜：<br>日本至潮遊樂書店點只打書釘</h1><p>香港書店太名副其實，買書就買書，頂多附賣文具精品，但日本有一家新潮「遊樂書店」，入去可以打書釘、掃日用品同精品玩意、買過癮手信，甚至當佢係性商店都得，勁受㗎仔㗎妹歡迎，重要全國有超過130家分店，梗有一間喺左近。&#13;<br>&#13;<br>記者：張一豪　攝影：黃子偉</p><p><spanclass><fontstyle>梗有一間喺左近  &#13;<br> 「VILLAGEVANGUARD」於1986年在四國的愛知縣開店，當時只是一家開在貨倉兼賣日用品的書店，想不到這種「生活雜貨書店」的經營手法勁受歡迎，等顧客入內唔使齋買書咁悶。其後擴展業務，經營概念進一步演變成「遊樂書店」，即如遊樂場般乜好玩嘢都有得買，迄今全國已有超過130家分店，單單關東範圍包括東京內已有32家分店，打書釘勁方便，真係梗有一家喺左近。</fontstyle></spanclass></p><p><spanclass><fontstyle>生活雜貨乜都有  &#13;<br> 此店成功之處，係佢唔只係間書店咁簡單，入面賣的貨品古靈精怪乜都有。除文具外，零食玩具、電器生活雜貨之多令人目不暇給，好似去了個充滿小玩意的遊樂場一樣，客人即使購買不到心頭好，都可以過吓Shopping癮。</fontstyle></spanclass></p><p><spanclass><fontstyle>變身性商店？  &#13;<br> 話呢間係性商店一樣得，因為店內有味產品亦唔少。燈光火着大模斯樣揀啱邊件就邊件，買得光明正大，唔似香港性商店咁烏燈黑火，門口窄窄遮遮掩掩，令人太尷尬！</fontstyle></spanclass></p><p><spanclass><fontstyle>玩埋飲食界  &#13;<br> 快餐漢堡包是日本最流行食品之一，一向給人小孩子簡餐的形象，「VILLAGEVANGUARD」玩轉書店後再進軍飲食業，推出「給大人吃的漢堡包」。所售漢堡包全以小麥及酵母自家製造，汁料和牛肉都是自家調製，今年已開了2家新店，勁受上班族歡迎。</fontstyle></spanclass></p><p>VILLAGEVANGUARDDINER吉祥寺店&#13;<br> 地址：東京都武藏野市吉祥寺本町2-20-12F&#13;<br> 電話：（81）422-22-1003&#13;<br> 營業時間：星期一至日11:30am至12:00mn&#13;<br> &#13;<br> <spanclass><fontstyle>揀騎呢手信  &#13;<br> 正因為此店貨品太過古靈精怪，價錢又夠大眾化，所以成為不少人買禮物和手信的地方。下次有機會去日本，又想不到買甚麼手信畀親朋戚友，不妨入內逛逛執番三兩件騎呢貨，總好過買人買你又買嘅草餅、紫菜返香港咁老土。</fontstyle></spanclass></p><p>VILLAGEVANGUARD吉祥寺&#13;<br> 地址：東京都武藏野市吉祥寺本町2-13-11B1&#13;<br> 電話：（81）422-20-1448&#13;<br> 營業時間：星期一至日10:00am至11:00pm&#13;<br> 交通：乘JR中央線於吉祥寺站下車</p></body></html>