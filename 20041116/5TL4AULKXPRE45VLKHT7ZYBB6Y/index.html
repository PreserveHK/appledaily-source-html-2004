<html><header><meta charset="utf-8"><title>友坂理惠乖仔名字洋溢秋意</title></header><body><h1>友坂理惠乖仔名字洋溢秋意</h1><p>由偶像派轉咗做實力派嘅日本女星友坂理惠，上個月二十七號為舞台劇導演丈夫河原雅彥生咗第一個仔，友坂前日喺自己個網頁度公布，已經幫個仔取名「楓」。友坂重話好難忘嗰日喺丈夫同助產師陪伴下喺屋企生BB嘅過程，佢話比起喺名醫院生BB好得多，因為咁樣先至稱得上係無與倫比嘅生產過程喎！</p></body></html>