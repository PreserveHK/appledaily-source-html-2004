<html><header><meta charset="utf-8"><title>數碼影音：<br>SONYMD反擊戰一隻Hi-MD錄足13小時</title></header><body><h1>數碼影音：<br>SONYMD反擊戰一隻Hi-MD錄足13小時</h1><p>近年MP3機大行其道，成為平民級電腦音響用家至愛，一直喜愛嘅MD可謂首當其衝，不過SONY顯然認為MD仍有發展空間，前日就喺香港正式公布MD嘅最新變種兼秘密武器Hi-MD，追求更高容量、更高音質、更高傳輸速度以及更佳流動儲存，再次將MD注入新元素，將新一代MD定位為追求音樂質素、實用兼備嘅用家之選。&#13;<br>&#13;<br>記者：許福合　攝影：林栢鈞</p><p>今次SONY都推出嘅Hi-MD，基本上由原有MD發展過來，連碟都可用番現時MD碟，所以從外形上，用家將難以分辨Hi-MD與舊MD，其分辨只在於Hi-MD碟用上更先進壓縮技術，讓用家享受更長及更佳音樂。</p><p><spanclass><fontstyle>實地抄歌速度測試  &#13;<br> 講到Hi-MD咁勁，速度達到100倍，立即作個小測試，結果10首歌（128kps）需2分鐘多啲，比一般MP3機稍慢，若以壓低至48kps錄製，抄寫速度將更快。&#13;<br> &#13;<br> <b> 傳送檔案至Hi-MD</b> &#13;<br> 格式：10首MP3（128kps）&#13;<br> 容量：40.5MB&#13;<br> 需時：2分06秒</fontstyle></spanclass></p><p><spanclass><fontstyle>比舊MD錄多兩倍  &#13;<br> 舊有MD碟一般為80分鐘，即約170MB容量，當透過支援Hi-MD嘅MD機格式化後，容量可提高至305MB，過程需時約1分鐘。同時Hi-MD會使用ATRAC3plus格式儲存音樂，壓縮度更高但仍能保持歌曲質素。以48kps為例，約可儲存13個半鐘音樂，比舊有MD長兩倍以上，一隻MD就可以放更多歌，亦可慳番唔少地方。另一方面，Hi-MD亦可當作流動儲存裝置使用，音樂與各種檔案可以共存，令MD再唔係純音樂產品，實用性大增！用法與一般USBFlashDrive一樣，只需拖拉便可抄寫資料。</fontstyle></spanclass></p><p><br> &#13;<br> <spanclass><fontstyle>兼容舊碟100倍速錄製  &#13;<br> 對家中已收藏大量MD嘅用家，最關心必然是兼容性。新一代Hi-MD機分別提供Hi-MD及MD模式，舊有MD碟仍可照用，其中頂級NH1機與舊有N10比較，更為薄身，相信可吸引唔少用家換機。速度方面，Net-MD為64倍速，而Hi-MD高達100倍速，以USB接駁電腦後，利用跟機《SonicStage2.1》，就可進行上傳、下載檔案之用，要傳送數百MB檔案慳回唔少時間。錄音亦係Hi-MD嘅強項，除ATRAC3plus，還提供LinearPCM錄音，由於全無壓縮，要記錄傳真嘅聲音就最啱用。</fontstyle></spanclass></p><p><br> &#13;<br> <spanclass><fontstyle>Hi-MD新機巡禮  &#13;<br> 今次SONY一共推出4部Hi-MD機，高中低檔有齊，其中論功能及規格，首推NH1，要玩得經濟，就可選MH700。</fontstyle></spanclass></p><p><spanclass><fontstyle>MZ-NH1超薄外殼  &#13;<br> NH1係4部新MD機嘅頂級機種，有金及銀色2款，同樣採用鎂金屬超薄外殼。功能方面，內置咪可即場錄音、3行顯示LCD線控，最方便係可以歌曲及歌手名稱搜索，另外還有型仔插座作為充電之用，播放時間可達18.5小時。&#13;<br> &#13;<br> <b> Profile</b> &#13;<br> 播放時間：18.5小時&#13;<br> 電源：移除式鋰電&#13;<br> 線控：3行LCD顯示&#13;<br> 插座：可作充電</fontstyle></spanclass></p><p><br> &#13;<br> <spanclass><fontstyle>MZ-NH900勁播36小時  &#13;<br> NH900同樣擁有一個輕巧機身及夜光LCD線控，用完回到家中，又有型仔機座可以安放，使用嘅香口膠電，可以有特長36小時播放時間。&#13;<br> &#13;<br> <b> Profile</b> &#13;<br> 播放時間：36小時&#13;<br> 電源：鋰電&#13;<br> 線控：1行LCD顯示&#13;<br> 插座：可作充電、傳資料</fontstyle></spanclass></p><p><spanclass><fontstyle>MZ-NHF800可收電台  &#13;<br> NHF800相對其他新機嘅最大特點，係線控上設有FM收音機，聽MD內嘅音樂之餘，又可以轉轉口味，改聽電台節目，操作同其他分別不大，播放時間亦可長達26小時。&#13;<br> &#13;<br> <b> Profile</b> &#13;<br> 播放時間：26小時&#13;<br> 電源：鋰電&#13;<br> 線控：1行LCD顯示&#13;<br> 插座：未提供</fontstyle></spanclass></p><p><spanclass><fontstyle>MZ-NH700唔過2千  &#13;<br> 4部機中，以呢部NH700最平價，備有銀色及藍色2種，另外機身上設有輸入及咪高峯，實用性絕不會比其他幾部差。&#13;<br> &#13;<br> <b> Profile</b> &#13;<br> 播放時間：26小時&#13;<br> 電源：AA電芯&#13;<br> 線控：基本線控&#13;<br> 插座：未提供</fontstyle></spanclass></p><p><br> &#13;<br> <spanclass><fontstyle>即日預售訂購有着數  &#13;<br> 現在起至7月31日，可以上網（<ahref http:>www.sonystyle.com.hk ）或到SONYStyle及SONYShop預訂MZ-NH1，可獲贈錄音咪及機袋一個。&#13;<br> &#13;<br> <b> SONYHK</b> &#13;<br> 查詢電話：23452966</ahref></fontstyle></spanclass></p></body></html>