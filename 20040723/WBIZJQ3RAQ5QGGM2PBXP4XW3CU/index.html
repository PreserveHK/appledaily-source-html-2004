<html><header><meta charset="utf-8"><title>新款iPod打孖上</title></header><body><h1>新款iPod打孖上</h1><p>要數蘋果電腦近年最成功的產品，相信一定係iPod。&#13;<br>尤其年初的五彩iPodmini一推出，立即成為潮人產物，重要供不應求到全球其他地區大延期冇貨賣，認真巴閉。捱了半年水貨，香港終於有行貨返，價錢合理，只係$1,900，講真，買部似樣啲256MBMP3機都要$1,200左右，畀多幾百就有4GB，而且有型有款，最重要係真正輕巧，放入恤衫袋都唔會墜住晒，有理由相信會引發新一輪熱潮。</p><p><spanclass><fontstyle>第四代iPod極速返貨  &#13;<br> 半年，你要等蘋果，但蘋果唔會等你，所以剛剛就出新Product。第四代iPod面世，香港極速有行貨，抵讚。今次收窄系列，只剩兩個型號20GB及40GB，傳聞中的60GB未有出現。從外觀上嚟睇，四代最重要的改良是廢除有礙觀瞻的四個圓掣，改用mini的ClickWheel操控盤，終於所有操控都重回正軌，一隻手指公就搞掂。&#13;<br> 另一個重要的改良，係增加電池容量，由以往的8小時大幅增加至12小時，真係可以唔使日日充電，而且可以經USB線充電，PC用家就方便得多。</fontstyle></spanclass></p><p><spanclass><fontstyle>期待多功能iPod  &#13;<br> 但係，以一個舊有iPod用家來看，第四代iPod是一個減價，將20GB降至以往入門的$2,400水位，而40GB則降至中階的$3,100，其實是頗為抵玩的價格。不過，經過年來的時間，市場上類似的產品已經引入更多功能，譬如彩色屏幕、播片睇相、讀卡等等，iPod暫時似乎仍未有將這些殺着收到機身內，就如最初不支援PC時一樣，明明是有得諗，可以贏多一條街，偏偏蘋果電腦就好似冇乜興趣咁。我就真係等緊多功能iPod，到時至換咗手頭部第一代5GBiPod。&#13;<br> &#13;<br> 文、攝：蘋果布丁</fontstyle></spanclass></p></body></html>