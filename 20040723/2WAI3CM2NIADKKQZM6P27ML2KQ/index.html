<html><header><meta charset="utf-8"><title>騎呢喇叭鮮花傳音</title></header><body><h1>騎呢喇叭鮮花傳音</h1><p>日本人嘅一番大諗頭，每每帶來新驚喜！繼用玻璃窗嘅震動做Speaker、枕頭玩頭骨傳音，等你邊瞓覺邊聽歌，已經玩得非常破格出位！不過最近再獻新猶，竟然連鮮花都可以發聲當Speaker，相信大家真係點都估佢唔到。&#13;<br>呢個叫「花音」嘅新產品，基本原理同玻璃窗震動嘅Speaker好相似，都係將一般音頻信號，轉化成「震動信號」，再透過花瓶嘅震動，再傳到花、葉之上而發聲；經日本方面初步測試，發聲之大小，取決於兩個條件，一是花瓶的花要插得夠密，二是花、葉一定要夠大，咁就有最完美同最響亮的音色。&#13;<br>「花音」將會在今個月尾在日本以試作發售，首批推出只有3,000隻，測試市場對該產品的反應，價格亦好飄忽，暫定是5,000至50,000日圓（約$357至$3,570港元），真係又多樣嘢估佢唔到！&#13;<br>&#13;<br>記者：朱崇德</p></body></html>