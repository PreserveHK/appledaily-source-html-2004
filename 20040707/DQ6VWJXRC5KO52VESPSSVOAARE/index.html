<html><header><meta charset="utf-8"><title>做埋私人健身教練<br>Nokia5140繼續三防</title></header><body><h1>做埋私人健身教練<br>Nokia5140繼續三防</h1><p>夏日炎炎，不論男女都想有個靚靚身形，而全城勁吹纖體熱潮，「瘦身」、「纖體」之聲更是不絕於耳。Nokia最新作5140都一樣可以幫你KeepFit，主打三防功能之外，更加入大量運動元素，甚至做埋你運動教練，幫你安排健身計劃不特止，重定時定候提你做運動，直頭有個私人健身教練跟住你！&#13;<br>&#13;<br>記者：劉耀祥　攝影：楊錦文、劉耀祥&#13;<br>ImageGirl：Kendy（CoolFactory）</p><p><spanclass><fontstyle>Nokia5140Profile  &#13;<br> 制式：GSM900/1800/1900（三頻）&#13;<br> 顯示器：4,096色/128×128像素&#13;<br> 功能：PushToTalk、數碼指南針、30萬像素鏡頭、換殼、電筒、收音機&#13;<br> 備用時間：150-300小時&#13;<br> 通話時間：2-5小時&#13;<br> 體積：106.5×46.8×23.8mm&#13;<br> 重量：100.8g&#13;<br> &#13;<br> NokiaHK&#13;<br> 電話：21366338&#13;<br> &#13;<br> Nokia的5系向來都是運動/戶外活動手機代表，自5210開始到5100，都主打其三防功能（防塵、防水、防震），不過對於真正戶外活動，或者經常運動的用家，似乎仍未夠「專業」。所以Nokia再推出5系新成員5140，不但外表夠「硬淨」，體內所流的「血」更充滿運動細胞，比起單靠三防為賣點的手機，勝人的絕不止「一籌」咁簡單！</fontstyle></spanclass></p><p><spanclass><fontstyle>定時提你做運動  &#13;<br> 5140外殼仍然以防撞膠為主要材料，機殼設計亦與之前的5系相同，只要按實機身兩側就可上、下分開，電池位亦加有保護蓋，就算打波行山都冇有怕。與以往5系的分別，就係機背加入30萬像素鏡頭。除外形夠Sporty之外，5140的內置程式亦專為愛運動用家而設，將運動手機之名貫徹始終。&#13;<br> 當中首次加入「FitnessCoach」（健身教練）功能，只要輸入用家本身需要，例如控制體重、增強體力或者耐力等，以及每周進行時間，程式就會自動為你度身訂做出健體計劃，更以月曆形式顯示，或者用家亦可自定運動時間表，到時到候就會提示用家做運動。</fontstyle></spanclass></p><p><spanclass><fontstyle>測聲測溫測方向  &#13;<br> 除照顧運動用家之外，5140對於郊遊人士，或者野外定向玩家，亦都一樣適合。內置多種適合戶外使用之程式，當中以數碼指南針最實用兼最好玩，淨係Set個指南針就已經夠晒Fun，皆因5140機面裝有一個水平器，設定時要先將機身定在水平放置，然後才可顯示東、南、西、北方向。另外，5140亦內置有測聲計及溫度計，雖然筆者未明測聲計於野外時有何作用，不過可以Check吓自己把聲有幾多分貝，都已經夠好玩。而溫度計就可以於設定於待機畫面中顯示，隨時睇住溫度，行山就唔怕中暑。兼且5140更內置「PushToTalk」功能，類似對講機功能對郊遊人士更適合。</fontstyle></spanclass></p><p><spanclass><fontstyle>企直影餐飽  &#13;<br> 三防手機又加咁多新奇小玩意，市面上真係唔係好多選擇；就住今次5140以三防之身，首度加入影相功能，睇吓市面上有邊幾部直身手機，同樣襟用兼且又有得影相，同佢有得「揮」！</fontstyle></spanclass></p><p><spanclass><fontstyle>‧力谷百萬SonyEricssonK700i  &#13;<br> 30萬像素鏡頭力谷至120萬，質素比一般30萬像素鏡頭更勝一籌，加上價錢下滑，入貨係時候。&#13;<br> 規格：GSM三頻、6萬5色芒、30萬像素、40和弦、藍芽、收音機、Java&#13;<br> 售價：$2,980（a）</fontstyle></spanclass></p><p><spanclass><fontstyle>‧藍色扭擰三星X608  &#13;<br> 三星少有之直身機，加上扭擰鏡頭及藍色機身，令非三星Fans都要開始愛上。&#13;<br> 規格：GSM雙頻、30萬像素、40和弦、6萬5色彩芒、Java&#13;<br> 售價：$1,830（b）</fontstyle></spanclass></p><p><spanclass><fontstyle>‧入門影「手」機MotorolaC650  &#13;<br> 千零蚊想搵部又可以影相，又係「大牌子」嘅手機，選擇唔多，C650似乎就食正呢個市場。&#13;<br> 規格：GSM三頻，6萬5色彩芒、30萬像素鏡頭、MP3鈴聲、Java&#13;<br> 售價：$1,630（a）</fontstyle></spanclass></p><p><spanclass><fontstyle>‧火辣登場西門子CX65  &#13;<br> 西門子新鮮熱辣機種，內置30萬像素鏡頭反應及效果甚佳。加上外置閃光燈，更有防紅眼功能。&#13;<br> 規格：GSM三頻、6萬5色彩芒、30萬像素鏡頭、40和弦、Java、MMS&#13;<br> 售價：$2,050（b）</fontstyle></spanclass></p><p><spanclass><fontstyle>‧轉玩直身三菱M350  &#13;<br> 水貨新鮮登場，機身細細加上30萬像素鏡頭及32和弦，最緊要都係價錢夠平。&#13;<br> 規格：GSM雙頻、30萬像素鏡頭、32和弦、6萬5色彩芒、MMS&#13;<br> 售價：$2,380（a）</fontstyle></spanclass></p><p><spanclass><fontstyle>‧百萬機王Nokia7610  &#13;<br> Nokia之百萬像素機王，黑、白兩色外形各有擁躉，繼6230之後另一部隨街可見之大熱機種。&#13;<br> 規格：GSM三頻、100萬像素鏡頭、48和弦、6萬5色彩芒、藍芽&#13;<br> 售價：$3,880（b）&#13;<br> &#13;<br> 查詢（a）全新世界（27872282）&#13;<br> （b）紅星電訊（23800316）</fontstyle></spanclass></p></body></html>