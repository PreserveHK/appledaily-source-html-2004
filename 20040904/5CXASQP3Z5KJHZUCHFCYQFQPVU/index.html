<html><header><meta charset="utf-8"><title>爆機狂迷：<br>《Z高達DX》重現排隊打街機熱</title></header><body><h1>爆機狂迷：<br>《Z高達DX》重現排隊打街機熱</h1><p>《Z高達DX》打機熱點，最近又走番落街機度，事關最新《Z高達DX》（簡稱ZDX）行貨已經抵港；奧干、泰坦斯、聯邦及自護的參戰機體達50隻之多，是歷來最人強馬壯的一次！新加入三種「爆氣」覺醒系統，對戰時更變化萬千；三、四十蚊跟機、人山人海嘅觀戰場面，亦因《ZDX》而再復現！&#13;<br>&#13;<br>記者：朱崇德	攝影：周旭文&#13;<br>ImageGirl：Irene&#13;<br>鳴謝：金沙遊戲機中心（觀塘觀塘道410號地庫）</p><p>其實《ZDX》早在個多星期前已有少量水貨到港，開價$8一局，機迷大叫肉赤，亦一樣有人幾十蚊咁放喺機面排隊打！今個星期行貨抵港，機價回落到$5至$6，而今次試機的觀塘新場「金沙」，更做緊$4抵玩價！&#13;<br> &#13;<br> <spanclass><fontstyle>遊戲平衡度大大提高  &#13;<br> 機體間的強弱懸殊性，今集將被大大拉近，首先是「一年戰爭」的元祖機體，在攻防能力上明顯增強，如果技術稍好，要以弱勝強，都唔係冇可能！至於Z年代的機體，最明顯被調低攻防能力的有「雙槍」加布蘭和「飛碟」亞斯曼，加上由奧干、泰坦斯、聯邦和自護出動的機體，達到50部之多，互有長短有着有唔着，機配機、格食格的配搭，令遊戲的策略性更高。而電腦AI強化，左右夾擊非常之配合，亦令遊戲難度大增。&#13;<br> 《ZDX》還新加入EX隱藏版，在完成10個Stage後，達成特定條件（估計係分數、官階階高）就可進入EX版，筆者就曾目睹重高達配重高達MKII力戰玩家！</fontstyle></spanclass></p><p><spanclass><fontstyle>三大覺醒系統  &#13;<br> 今集的覺醒系統（HyperCombination），細分為復活、強襲及機動三個模式；用法一樣是透過攻擊及防禦作儲氣，儲滿畫面左上角的HCBar就可以使用：</fontstyle></spanclass></p><p><spanclass><fontstyle>高手剖析5部新機  &#13;<br> 剔除PS2版《Z高達》新增的機體，《ZDX》新登場機體主要有5部，為咗詳釋佢哋嘅強弱處，特別找來香港《FIGHTCLUB》成員講解，想做高手必睇！</fontstyle></spanclass></p><p><spanclass><fontstyle>雅典娜人氣至強  &#13;<br> Magnum（FIGHTCLUB主持人）：「主武器有16發光線槍，每槍兩發，攻擊判定大！副武器有擴散Beam炮、盾牌導彈及大型導彈。至強是盾牌導彈，硬直時間短，且彈數多可擾敵，最重要是防禦力強。」</fontstyle></spanclass></p><p><spanclass><fontstyle>沙曼偷窺狂熱  &#13;<br> Meg（會員）：「一隻非常有特色的MS，因為只要佢一落場，玩家及隊友都可以看到敵方的主武器及副武器的剩餘彈數，看準對方「彈切」再作埋身肉搏，非常具戰略性；不過攻擊力一般，感覺有如雷姆般薄弱。」</fontstyle></spanclass></p><p><spanclass><fontstyle>加薩C至好飛  &#13;<br> Timmy（會員）：「飛行續航力有5至6秒，是所有機體中最長的。主武器8發光槍，由於夠粗身，攻擊判定大；為彌補彈數少嘅問題，建議多用背部20發光槍作擾敵，看準時機作重擊。」</fontstyle></spanclass></p><p><spanclass><fontstyle>拜亞蘭強攻劍手  &#13;<br> 七瀨（會員）：「新機體中第二受歡迎，主武器腕部米加粒子炮有10發，但攻擊力只如雷姆；不過劍擊能力非常高，當中以A+B的突進技最煞食！追擊距離遠，加上三擊過後會再飛起，如果Booster未用盡，可照飛再追另外一個敵人，或逃離現場。」</fontstyle></spanclass></p><p><spanclass><fontstyle>巴剎皮薄餡靚  &#13;<br> 噓噓（會員）：「配THEO、Z高達或卡碧尼等大機的最好副手；最特別是主武器有儲氣能力，儲氣時間愈長、光槍相對愈粗，攻擊判定及威力亦愈大。缺點係HP值低、易死，建議戰法是外圍游走，看準機會執死雞。」</fontstyle></spanclass></p></body></html>