<html><header><meta charset="utf-8"><title>高齡小丑保羅紐曼落力搞笑</title></header><body><h1>高齡小丑保羅紐曼落力搞笑</h1><p>年屆七十九歲嘅老牌演員保羅紐曼（PaulNewman，右）一向熱心公益，前日佢又飛咗去英國，破天荒扮成馬戲團小丑表演，咁辛苦都只係為咗籌款！保羅呢個小丑真係唔易做，為咗要引觀眾大笑，除咗造型要趣怪之外，又要坐喺個巨型忌廉批上面，重同對手互相將食物淋落對方個頭同條褲入面，難得佢重可以咁投入，抵讚！</p></body></html>