<html><header><meta charset="utf-8"><title>嘉賓不斷觸情傷　幾番落淚<br>Sammi個唱明擺安仔上檯</title></header><body><h1>嘉賓不斷觸情傷　幾番落淚<br>Sammi個唱明擺安仔上檯</h1><p>鄭秀文（Sammi）個唱前晚在紅館開鑼，雖然舊愛許志安沒有到場支持，但整晚的話題都離不開他。Sammi與杜麗莎合唱《唯獨你是不可取替》時，想起綿綿舊情，感觸到落淚。</p><p>鄭秀文前晚開始在紅館舉行一連七場個唱，她換了七套衫，但都不及環繞其舊男友許志安（Andy）的話題吸引。首先，Sammi與嘉賓杜麗莎合唱她與安仔的飲歌《唯獨你是不可取替》時，她唱不夠兩句便哽咽兼落淚，數度唱不下去，杜麗莎也感動得眼紅紅。後來Sammi與何韻詩合作唱歌劇，Sammi演失戀歌女，阿詩則反串扮男歌迷，並唱了安仔的《女人之苦》及《愛你》，惹來全場歌迷歡呼。<br> &#13;<br> <spanclass>要與安仔唱飲歌 &#13;<br> 到安歌環節時，Sammi請來幾位歌迷上台合唱，一男歌迷表示兩年前曾在其個唱上被點上台合唱《唯獨你是不可取替》，但他當時拒絕上台。Sammi聞言笑道：「今次唱乜都得，惟獨唔同你唱呢首，等安仔嚟先。」&#13;<br> 最惹笑莫過於嘉賓林海峰（Jan）表演棟篤笑，他以Sammi及安仔戀情為話題，沒咪在手的Sammi只好尷尬微笑，阿Jan說：「呢段感情陪住好多fans成長，啲fans好想你同姓許嘅喺埋一齊，不過市場上有好多選擇，例如許冠傑先生，你不如叫SammiHui，『鄭秀文喪襯許冠傑』，係咪唔想拆散人家庭？咪揀許冠英囉，佢單身嘅。」<br> &#13;<br> <spanclass>「將尷尬壓到最低」 &#13;<br> 阿Jan續說：「Sammi同劉德華都夾，好多人想你同Andy一齊，偏偏你唔可以同AndyHui一齊，呢啲叫緣份，紅館演唱會做完許冠傑，到Sammi，到Andy，係咪天意？邊個可以糅合SamHui同AndyLau嘅優點？」全場歌迷大叫安仔，阿Jan則說：「不如華仔嫁畀SamHui，生個BB叫AndyHui，好多人想你同AndyHui一齊。」&#13;<br> 事後Sammi接受訪問時表示事前不知道林海峰的表演內容，她說：「我當時當自己透明，將我嘅尷尬壓到最低。」問Sammi會否請安仔任嘉賓，她說：「睇情況，我諗請佢嚟佢都會嚟。」安仔送了寫上「最掂」花籃給她，Sammi說：「互相勉勵都要。」Sammi與安仔能否復合？她說：「唔好再講，費事話我演唱會就講，在心中啦。」&#13;<br> 採訪：王連連　攝影：仇志德</spanclass></spanclass></p></body></html>