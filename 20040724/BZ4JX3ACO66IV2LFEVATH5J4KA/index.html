<html><header><meta charset="utf-8"><title>數碼影音：<br>纖體DC旅行必備潮玩暑假SnapShot王</title></header><body><h1>數碼影音：<br>纖體DC旅行必備潮玩暑假SnapShot王</h1><p>又到暑假旅遊旺季開始，好多人都Plan緊去邊度玩；想留住最美好一刻，最好當然唔少得帶埋部DC隨行啦！據旺角AV場Sales情報，今年Slim型DC最熱賣，皆因Slim機功能愈嚟愈勁，咪睇佢哋細細部，相片質素拍住中價機。今日就精選12部纖體DC，揸住《蘋果》重有各類實用贈品優惠，等大家開開心心揀番部心水DC，隨手影出靚靚SnapShot。&#13;<br>記者：朱崇德&#13;<br>攝影：陳偉強&#13;<br>ImageGirl：Christina（DragonEight）&#13;<br></p><p>暑假旺季去旅行，大家都預咗俾人加團費！今年旺角AV場，都話將一眾纖體DC加碼，例如加送256MB記憶卡、相機袋及三腳架等，呢種「另類」加法，相信冇人唔開心啫！方法好簡單！只要攞住本篇報道，到以下指定商店買機，一定有Jetso！&#13;<br> &#13;<br> <spanclass><fontstyle>至潮卡片型DC  &#13;<br> 論呢期最紅，都係以下呢幾部卡片型DC，十零二十mm嘅纖薄型仔機身，加高解像及特殊拍攝能力，都係佢哋至勝原因。</fontstyle></spanclass></p><p><spanclass><fontstyle>SONYDSC-T1首席熱賣  &#13;<br> 見街時間已半年，但AV場最熱賣首席之位仍無人代替；金屬超薄型機身，加2.5"211,000高解像LCD，實在令人愛不釋手，拍攝能力亦好強，500萬像素SuperHADCCD高解像、5areamulti-pointAF對焦超準、長時間曝光又會自動啟動NR（雜訊抑制）功能；令人更心動者是加入了MPEG1有聲不限時間Movie功能（640×480、160×112），影相、拍片功能堪稱雙絕。&#13;<br> &#13;<br> 蘋果優惠：送128MBMSDuo、相機袋&#13;<br> CCD：500萬像素&#13;<br> 變焦：3×光學＋3.8×數碼&#13;<br> LCD：2.5吋&#13;<br> 記憶媒體：MSDuo/Pro&#13;<br> 體積：91×60×21mm&#13;<br> 重量：155g</fontstyle></spanclass></p><p><spanclass><fontstyle>CASIOEX-Z40強拍薄機  &#13;<br> Z40係現時唯一可以同T1匹敵之機種，雖然CCD只有400萬像素，機身厚咗2mm，但就以更全面的拍攝功能籠絡人心；0.01秒快門遲滯時間、180分鐘持續拍攝能力、21種拍攝場景模式，細機Size擁有超高階拍攝能力，好多攝影師都將之推介為隨身SnapShot之機，最Yeah是剛新返了粉紅、粉綠及粉藍三款新機身顏色，一樣令人愛不釋手。&#13;<br> &#13;<br> 蘋果優惠：256MBSD卡、相機袋、腳架&#13;<br> CCD：400萬像素&#13;<br> 變焦：3×光學＋4×數碼&#13;<br> LCD：2吋&#13;<br> 記憶媒體：SD&#13;<br> 體積：87×57×23mm&#13;<br> 重量：121g</fontstyle></spanclass></p><p><spanclass><fontstyle>SONYDSC-T11機王換款  &#13;<br> T11新機落地都係幾個月，雖然譽為T1的後繼機，但機本功能兩者都好相近；500萬像素鏡頭、2.5"LCD、3×光學變焦能力，真係孖生兄弟一樣；不過由於除去趟門式鏡頭蓋設計，機身更纖薄至17mm，足足相差了4mm！加上純白色「白之戀人」機身，同新增支援PictBridge直接打印功能，真係冧盡不少潮男索女！&#13;<br> &#13;<br> 蘋果優惠：256MBMSDuo、相機袋、腳架&#13;<br> CCD：500萬像素&#13;<br> 變焦：3×光學＋3.8×數碼&#13;<br> LCD：2.5吋&#13;<br> 記憶媒體：MSDuo/Pro&#13;<br> 體積：103×60×17mm&#13;<br> 重量：161g</fontstyle></spanclass></p><p><spanclass><fontstyle>PanasonicSV-AS10經典超薄  &#13;<br> 雖然推出已年多時間，但仍是AV場內經典，機身僅厚9.9mm，但已內置200萬像素鏡頭、MP3機（MP3/WMA/AAC）、MotionJPEG錄影（320×240有聲），功能多到冇嘢好講！最過癮係佢個180度旋擰式鏡頭，拍攝攞位夠得心應手，在此提醒各位，機身顏色有三種，銀、藍、橙三色中，以橙色最缺貨！所以一定要快手。&#13;<br> &#13;<br> 蘋果優惠：256MBSD卡、相機袋、腳架&#13;<br> CCD：200萬像素&#13;<br> 變焦：4×數碼&#13;<br> LCD：1.5吋&#13;<br> 記憶媒體：SD卡&#13;<br> 體積：51.5×103.7×9.9mm&#13;<br> 重量：57g</fontstyle></spanclass></p><p><spanclass><fontstyle>低解像輕便DC  &#13;<br> 買機唔好盲從高像素追求，其實現在所謂的低像素，200萬像素已可打印出5R-8R（218×146mm）、300萬像素更可達至（264×198）A4尺寸；科技產品日新月異，夠用最實際！「超」買而用唔着，反而變浪費！</fontstyle></spanclass></p><p><spanclass><fontstyle>SONYDSC-U50細如唇膏  &#13;<br> U50係SONY同系中較少見嘅可旋式鏡頭機仔，機身Size小巧猶如一支唇膏，非常小巧可愛；最強是可以在640×480解析度下，作連氣10連拍，真係有啲估佢唔到，新推出時機價上過近$2,000，半年後的今日，$1,380加送64MBMSDuo，屬於低價超抵買！搵SnapShot機仔必買！&#13;<br> &#13;<br> 蘋果優惠：64MBMSDuo、相機袋&#13;<br> CCD：200萬像素&#13;<br> 變焦：無&#13;<br> LCD：1吋&#13;<br> 記憶媒體：MSDuo&#13;<br> 體積：100×41×25&#13;<br> 重量：98g</fontstyle></spanclass></p><p><spanclass><fontstyle>SAMSUNGU-CA3錄製MPEG4  &#13;<br> U-CA3係一部其貌不揚的好機，320萬像素CCD屬實用級，不過最過癮係佢罕見地加入MPEG4錄像功能，320×240Pixels、20fps、有聲屬VCD級，不過無限制任拍，實在令人心動，而且SAMSUNG還在機內加入類似手機嘅七彩炫光燈同數碼錄音功能，又係以多功能取勝。&#13;<br> &#13;<br> 蘋果優惠：128MBMSDuo、原裝電&#13;<br> CCD：320萬像素	&#13;<br> 變焦：3×光學&#13;<br> LCD：1.5吋	&#13;<br> 記憶媒體：MSDuo&#13;<br> 體積：102×54×32mm&#13;<br> 重量：119g</fontstyle></spanclass></p><p><spanclass><fontstyle>KyoceraSL-300方便扭擰鏡  &#13;<br> KyoceraSL-300又係一部長賣長有機種，機身使用至經典的CoolPix990式旋動式設計，好揸手、又易攞位，相片成像質素唔錯，雖然Movie行MotionJPEG，不過就達640×480、30fps、有聲、影爆卡嘅DVD級，呢個價位相同配置機種，好難搵！&#13;<br> &#13;<br> 蘋果優惠：64MBSD卡&#13;<br> CCD：320萬像素&#13;<br> 變焦：3×光學＋2×數碼&#13;<br> LCD：1.5吋&#13;<br> 記憶媒體：SD&#13;<br> 體積：100×63×15mm&#13;<br> 重量：125g&#13;<br> </fontstyle></spanclass></p><p><spanclass><fontstyle>OLYMPUSAZ-1成像勁靚  &#13;<br> 現時OLYMPUS人氣之機，同SONYT1睇齊，使用2.5"特大號LCD，不過解析度更升級至215,000，質素大家都好接近，但最正是佢個潛望式3×變焦鏡頭，使用9枚7組鏡片式設計，拍攝影像色彩自然，而且對焦極盡準確，想無牽無掛影靚相，絕對係首選！&#13;<br> &#13;<br> 蘋果優惠：128MBxD卡、相機袋、腳架&#13;<br> CCD：320萬像素&#13;<br> 變焦：3×光學＋2.7×數碼&#13;<br> LCD：2.5吋&#13;<br> 記憶媒體：xD&#13;<br> 體積：94×67×22mm&#13;<br> 重量：160g</fontstyle></spanclass></p><p><spanclass><fontstyle>高解像盒仔機  &#13;<br> 對於影像有特高要求人士，400、500萬像素一定走唔甩，不過奉勸一句，用高解像時千祈唔好校高個壓縮比率，否則成像一樣唔會靚，不如唔好買！</fontstyle></spanclass></p><p><spanclass><fontstyle>FujifilmF440驚「細」之作  &#13;<br> F440是剛落場人氣之機，而且亦是Fujifilm近期驚「細」之作，相較於上代熱賣的F420，足足細咗30%，體積與一個CardReader相若，但功能有加冇減，實在令人有驚喜！由於起用了傳統式CCD設計，相片成像感覺更滑更實！除全自動模式外，還加有人物、風景、夜景和運動4種場景模式，一般拍攝幾夠用。&#13;<br> &#13;<br> 蘋果優惠：128MBxD卡、相機袋&#13;<br> 變焦：3.4×光學＋3.6×數碼&#13;<br> 體積：74.5×62.3×21.3mm&#13;<br> 記憶媒體：xD&#13;<br> CCD：410萬像素&#13;<br> 重量：150g&#13;<br> LCD：2吋</fontstyle></spanclass></p><p><spanclass><fontstyle>SONYDSC-W1玩全手動  &#13;<br> 2.5"的大型LCD、3×光學變焦蔡司鏡，令人好易聯想起T1，不過功能就以幾何級大Upgrade；加入了全手動模式，Movie又是無間段、640×480、有聲，想有類近T1嘅輕巧，但又多啲手動操控，必選！&#13;<br> &#13;<br> 蘋果優惠：128MBMSDuo、相機袋&#13;<br> CCD：500萬像素&#13;<br> 變焦：3×光學＋3.8×數碼	LCD：2.5吋(123,000)&#13;<br> 記憶媒體：MS、MSDuo&#13;<br> 重量：189g&#13;<br> 體積：91×60×36mm</fontstyle></spanclass></p><p><spanclass><fontstyle>OLYMPUSMju-30　三防DC  &#13;<br> OLYMPUSMju系一向好多捧場客，呢部Mju-30重要有三防功能，雖然未話掉得落水，但去熱帶天氣多變地區，玩得開心好多！測光是OLYMPUS一貫的準確穩定，價錢亦算合理，值得留意。&#13;<br> &#13;<br> 蘋果優惠：256MBxD卡、相機袋、腳架&#13;<br> CCD：400萬像素&#13;<br> 變焦：3×光學＋4×數碼&#13;<br> LCD：1.5吋&#13;<br> 記憶媒體：xD&#13;<br> 體積：99×56×33.5&#13;<br> 重量：159g</fontstyle></spanclass></p></body></html>