<html><header><meta charset="utf-8"><title>爆機狂迷：PS2《SNKVSCAPCOM：CHAOS》<br>即用八大隱藏人物</title></header><body><h1>爆機狂迷：PS2《SNKVSCAPCOM：CHAOS》<br>即用八大隱藏人物</h1><p>《SNKVSCAPCOM：CHAOS》（簡稱SVCC），好多人都話佢係同系列中打得最爽快嘅一代；街機大家已經打到癲，最近重移植至PS2之上，唔使下下奉獻$3之餘，最多人玩嘅八大隱藏人物，如狂八神、洗腦Ken等唔使輸入大堆指令，即時就用到，機迷梗係開心得多啦！可惜來貨實在供不應求，Game價炒上$450，一樣大缺貨！&#13;<br>記者：朱崇德&#13;<br>嗚謝：《GameWatch》</p><p>好多人都稱《SNKVSCAPCOM》為夢之對決！因為佢集合了SNK嘅《拳王》同CAPCOM嘅《街霸》人物於一個遊戲之內；其實佢已經先後推出過《CVS》同《CVS2》兩代，至於最新一代《SVCC》就加入埋《待魂》同PS2遊戲人物大玩Crossover，真係打得更激更燦爛。&#13;<br> &#13;<br> <spanclass><fontstyle>100%街機移植  &#13;<br> 《SVCC》喺機舖已經推出了2、3個月嘅時間，一直以人物選擇夠多、遊戲系統爽快，而且連招駁到癲而大受玩家歡迎；移植至PS2之上，感覺係優良傳統得到最佳的傳承，PS2版相對於街機Feel，簡直有100%傳承！&#13;<br> 基本人物選擇有16個，《街霸》系的Ken、Ryu，《拳王》系的八神、Terry等人當然係中堅人物，新加嘅基本人物有《待魂》嘅牙神幻十郎、地雷震同PS2遊戲人物等角色，Crossover式打法極盡多元化，不論《拳王》或《街霸》Fans都有新鮮感。</fontstyle></spanclass></p><p><spanclass><fontstyle>超必殺技五連發  &#13;<br> 《SVCC》打得爽嘅原因，全靠佢個特別PowerGaugeSystem配置；基本所有攻擊同防禦動作，都可以令角色加氣，不過一升到Level3之後，角色會進入PowerMax發動狀態，好處係普通招式可以Cancel方式作連招；此外Max時亦可無限制出超必殺技，不過每下會扣MaxBar40%氣量（最多連出3下超必），然後氣會下降至Level2，所以前後兩數相加，閒閒哋都可連出5次超必！高手者以一個Max將對手打到半死兼棄權亦唔係難事！</fontstyle></spanclass></p><p><spanclass><fontstyle>PS2版獨有！兩大Boss使用大法  &#13;<br> PS2版令人最關心之處，相信都係街機中至愛嘅隱藏人物；現知道w大家至愛嘅屈機王火星人、洛克人Zero、傑斯，打法超爽嘅洗腦Ken、真豪鬼、認真Karate、Goenitz、暴走八神、Demitri同火引彈都全部有得用！話晒都係100%移植麻！使用方法好簡單！只要在選人畫面按實R1掣選角即可！&#13;<br> 不過另一大驚喜，就是終極大佬紅魔鬼Tabasa同Athena喺PS2版上竟然都有得用（街機版並沒有）！不過條件一啲都唔簡單，喺SurvivalMode內，在只有一條體力情況下，連贏三十多場，咁就會隨機在第35場後出現Athena，或36場後出現Tabasa！只要打贏佢哋後，在選人畫面用番R1方法就用到！</fontstyle></spanclass></p><p>遊戲類型：動作格鬥&#13;<br> 對應機種：PS2&#13;<br> 遊玩人數：1至2人&#13;<br> 開發商：SNK、CAPCOM&#13;<br> (C)SNKPLAYMORE2003&#13;<br> (C)CAPCOMCO.,LTD.2003ALLRIGHTSRESERVED.&#13;<br> &#13;<br> 售賣點：DreamStore&#13;<br> 地址：灣仔東方188商場256號舖&#13;<br> 查詢電話：25753285</p></body></html>