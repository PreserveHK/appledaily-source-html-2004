<html><header><meta charset="utf-8"><title>仁濟Show心口壓火冰缺氧<br>安仔扑韓君婷騰晒雞</title></header><body><h1>仁濟Show心口壓火冰缺氧<br>安仔扑韓君婷騰晒雞</h1><p>許志安、韓君婷、陳冠希和陳慧琳等，前晚參與無綫籌款節目《慈善星輝仁濟夜》，其中以韓君婷和安仔的「志激心口碎火冰」最吸引，安仔用鎚打碎韓君婷胸口上的火冰，雖然初時安仔運力不夠，頻頻「蝦碌」，仍籌到六十萬元善款。</p><p>許志安、韓君婷、梁詠琪、陳慧琳、楊千嬅、陳冠希和蕭正楠等，前晚在無綫將軍澳電視廣播城為《慈善星輝仁濟夜》表演籌款。&#13;<br> 安仔和韓君婷合作表演「志激心口碎火冰」籌得六十萬元，韓君婷穿上性感低胸裝，胸口放上點着火的厚冰塊，安仔則拿着大鎚打碎火冰，最初他用力不當，更忍不住掩嘴笑又頻頻道歉。<br> &#13;<br> <spanclass>聽師傅話着少啲 &#13;<br> 韓君婷演出後說：「我俾塊冰壓到唞唔到氣，我哋練過幾次，唔怕安仔會失手。」問韓君婷為何穿得這樣性感表演？她說：「師傅叫我唔好着咁多，尤其因為冰上面着火，千祈唔好着毛毛衫，着啲貼身衫就啱晒。」&#13;<br> 安仔打冰塊時打在韓君婷的下身位置，而非在胸口，她說：「因為腹部位置面積較大，比較受力，個胸冇咁受力，好難打得爛。」安仔表演時表現頗「騰雞」，他說：「我都好驚，情願俾人打，好過打親人。」&#13;<br> 另外，陳冠希和蕭正楠擅長打籃球，二人在「空中冠楠當入樽」中輪流倒吊投籃和唱歌，非常合拍，結果籌得六十萬元善款。<br> &#13;<br> <spanclass>三美整核突蛋卷 &#13;<br> 此外，梁詠琪、陳慧琳和楊千嬅在「愛人蛋卷熱情獻」環節合作製蛋卷，共籌得五十五萬元。她們可能平時甚少下廚，所以顯得雞手鴨腳。梁詠琪說：「我都想試吓表演啲難度高嘅項目，我識游水或花式跳水，但唔可以着三點式，或者着潛水衣。」&#13;<br> 陳慧琳則說：「我承認整嘅蛋卷賣相核突咗啲，我都好耐冇整過甜品，最叻係整棉花糖同米通，我整親都會食好多，朋友試過都話正。」&#13;<br> 採訪：楊潔雯　攝影：林德雄</spanclass></spanclass></p></body></html>