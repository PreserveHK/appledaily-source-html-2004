<html><header><meta charset="utf-8"><title>新車速報：<br>現代XG追加裝備誘惑度高</title></header><body><h1>新車速報：<br>現代XG追加裝備誘惑度高</h1><p>韓國現代XG車系踏足香港多年，隨着代理權易手，新車款亦來過大蛻變，要變得追上時代節拍，兼且重追加咗不少豪華設備，並以一台2.5公升V6偈作主打，較同級日本車倍見突出之餘，加上唔到17萬3千嘅賣價，作為日常代步嘅行政級座駕，自然係勝任有餘啦！&#13;<br>&#13;<br>記者、攝影：陳偉林</p><p><br> &#13;<br> 現代XG可算係韓國新一代汽車產物，以歐洲車款作依據，除設備講究外，重輔有出眾底盤結構及半自動波裝置，遺憾過往受品牌困擾，以及車價未見吸引關係，因而未為本地車迷所受落。</p><p><br> &#13;<br> <spanclass><fontstyle>革新外形見朝氣  &#13;<br> 然而，香港代理權易手後，現代汽車不僅有更龐大嘅後勤支援，連帶車款亦有革新面貌，就以目下呢部XG所見，外形變得成熟見魅力外，骨子裏重滲入不少活力元素，予人看來時尚見動感；全新泵把連氣霸設計，重有高聚焦雙圓頭燈連霧燈組合，還有四輪別具跑車本色嘅16吋合金胎軨，單係外觀經已教人有脫胎換骨感。</fontstyle></spanclass></p><p><br> &#13;<br> <spanclass><fontstyle>追加設備配合時代節拍  &#13;<br> 再者，車廂四周加有原色桃木作修飾外，原廠前後皮椅剪裁貼身又見承托力，而一對前座更備有電動操控，予人有更體貼嘅愜意感㗎！前後排既有獨立中央手枕，而後排椅背更可作60:40獨立收摺，既有四門電窗、門邊電鏡及電天窗外，還有高級6碟CD音響、前後獨立照明及四個安全氣袋外，新車重追加有自動車燈同雨滴感應水撥呢！</fontstyle></spanclass></p><p><br> &#13;<br> <spanclass><fontstyle>V6偈輸出平均講究安全  &#13;<br> 至於新車仍沿用一台2.5公升V6偈，以及匹配上原廠H-matic4前速半自動波，輸出柔韌好力又寧靜外，重有操控手波車嘅好玩一面。其次，新車重追加有TractionControl裝置，匹配上四輪高效能碟煞、ABS連EBD裝置，均較同級日本車有過之而無不及㖭！</fontstyle></spanclass></p><p><spanclass><fontstyle>記者評語：裝備豪華價錢吸引  &#13;<br> 轉投新代理下嘅現代XG，追加有不少豪華裝備，而外形包裝亦見時尚富動感，匹配上寬敞舒適嘅原廠真皮座艙，加上一台有別同級日本車嘅2.5公升V6偈配搭，輸出柔韌有力，以唔到17萬3千嘅車價睇嚟，確實好吸引。</fontstyle></spanclass></p><p><spanclass><fontstyle>現代XG2.5規格  &#13;<br> 引擎：2493ccV6DOHC&#13;<br> 馬力：172ps/6250rpm&#13;<br> 扭力：22.9kgm/4000rpm&#13;<br> 傳動：4前速H-matic半自動波，前輪驅動&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：205/60R16MichelinPilotPrimacy&#13;<br> 尺碼：4875×1825×1420mm&#13;<br> 軸距：2750mm&#13;<br> 新車售價：$172,700&#13;<br> 車輛提供：現代香港（34288288）</fontstyle></spanclass></p><p><spanclass><fontstyle>同級對手比較  </fontstyle></spanclass></p><p><spanclass><fontstyle>本田Accord2.4  &#13;<br> 引擎：2354cc直4DOHC&#13;<br> 馬力：160ps/5500rpm&#13;<br> 扭力：22.3kgm/4500rpm&#13;<br> 尺碼：4830×1820×1455mm&#13;<br> 軸距：2740mm；車重：1475kg&#13;<br> 新車售價：$223,800&#13;<br> 查詢：合群汽車（23802231）</fontstyle></spanclass></p><p><spanclass><fontstyle>豐田Camry2.4  &#13;<br> 引擎：2362cc直4DOHC&#13;<br> 馬力：152ps/5600rpm&#13;<br> 扭力：22.2kgm/3800rpm&#13;<br> 尺碼：4815×1795×1500mm&#13;<br> 軸距：2720mm&#13;<br> 車重：1415-1490kg&#13;<br> 新車售價：$218,000起&#13;<br> 查詢：皇冠汽車（28661020）</fontstyle></spanclass></p><p><b> 簡評：</b> &#13;<br> 豐田品牌向以可靠性高而廣為車迷受落，新車外形既出眾又見車廂闊落設備齊全，加上以「日本製造」作招徠，備受用家追捧。</p></body></html>