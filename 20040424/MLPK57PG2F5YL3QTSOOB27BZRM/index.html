<html><header><meta charset="utf-8"><title>商場爆喉湧鹹水浸商舖</title></header><body><h1>商場爆喉湧鹹水浸商舖</h1><p>香港仔洛陽街珍寶商場，經常因爆喉引致水浸，商戶稱三年來共發生十多次，早前更出現連續三天水浸，生意大受影響；商戶不滿管理公司稱水浸乃喉管老化所致，卻遲遲不徹底維修。管理公司則指業主立案法團拒絕保養，法律界人士指若法團「明知要去做但唔去做」，或會構成疏忽責任，租戶可控告法團，提出索償。</p><p>「三年以來十幾次，唔知重要忍到幾時！」於珍寶商場經營時裝飾物店三年的黃太，向記者細訴水浸經歷，苦不堪言。<br> &#13;<br> <spanclass>每次水浸首當其衝 &#13;<br> 黃太歎道，該商場地庫每次皆因爆喉至水浸，由於渠口跟其舖位相當接近，當每次水浸，其店即首當其衝。&#13;<br> 她續稱，三年來已發生十多次，上星期更連續三天發生三次水浸，在日間發生的，商戶還可以「執起晒啲貨」以免弄濕；但有一次發生於凌晨四時，其間沒人發現亦沒人通知，至翌日十一時商戶開舖時才被眼前「畫面」嚇呆。&#13;<br> 「至少浸到幾吋高，浸足七、八個鐘，地面啲貨全部濕晒！次次都嘥幾千蚊貨，重要整地板；嗰啲係血汗錢嚟㗎！成日話渠管老化，又唔徹底更換；咁落去唔係辦法！」&#13;<br> 在該商場地庫經營童裝及精品店的王小姐亦埋怨說，「日頭水浸冇生意做，凌晨嗰次就浸到音響、地氈同貨物壞晒，成萬幾蚊呀！」&#13;<br> 王小姐稱，她三個月前才租下兩個舖位，斥資數萬元裝修粉飾，霎眼間便化為烏有，「聽其他租戶講，呢度成日都係咁，最嚴重嗰次重浸到上膝頭！最慘我事前唔知，一早知就唔租啦！」&#13;<br> 記者到現場了解，商戶無不怨聲載道，直斥商場漠視問題，「無正式交代，又唔肯全面維修；發生事嗰刻竟然唔即時派人嚟睇，重話唔關佢哋事！三催四請先肯到，呢啲係乜嘢管理！」</spanclass></p><p><spanclass>資源所限拒作保養 &#13;<br> 管理珍寶商場的福輝管理公司發言人表示，商場地庫水泵出現問題，故引致爆喉，並湧出鹹水。發言人稱，曾向法團積極反映，提出為水泵作保養、以及於凌晨時分安排管理員當值，但礙於資源所限，法團拒絕有關建議。然而，管理公司仍安排專人維修。&#13;<br> 發言人又指，根據紀錄，類似事故只曾於數年前發生過一次，當時亦有協助商戶向保險公司索償。該公司是次共接獲六宗損毀報告，同樣亦有協助商戶處理索償事宜。	（○四二二○三七）<br> &#13;<br> <spanclass>話你知：法團或需負法律責任 &#13;<br> 法律界人士謝天良指出，若有關法團「明知要去做但唔去做，而影響租戶」，便可能需負上法律責任；譬如是一些經常發生的情況，或法團事前已知悉有關情況可能會為租戶帶來損失，但亦沒作相應行動等，法團便屬「應做但唔去做而引致租戶損失」，構成疏忽責任，租戶甚至可以毋須交租。&#13;<br> 謝天良又稱，若屬突發性事故，法團因不能預知而沒作相應措施，一般則毋須負責。謝天良表示，若證實法團疏忽，租戶可控告法團，要求作出賠償。&#13;<br> &#13;<br> 服務熱線&#13;<br> 電話:29908288&#13;<br> 傳真:23702192&#13;<br> 電郵:<ahref>sservice@appledaily.com </ahref></spanclass></spanclass></p></body></html>