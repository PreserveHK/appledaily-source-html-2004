<html><header><meta charset="utf-8"><title>前男友賺極嫌唔夠<br>Paris春宮帶6月賣通街</title></header><body><h1>前男友賺極嫌唔夠<br>Paris春宮帶6月賣通街</h1><p>富家女ParisHilton早排俾舊男友RickSalomon將佢哋三年前拍嚟自娛嘅春宮帶放上網兜售，可能Rick見上次賺到笑啦，佢日前又宣布將另一餅佢同Paris嘅四級打真軍影帶印製成DVD同錄影帶，安排喺六月中發行，阿Rick前日重將部份片段發放畀各大通訊社，高調到不得了。&#13;<br> 今次Rick發行嘅春宮帶叫《OneNightinParis》，片長四十五分鐘，呢餅帶同上次一樣，由Rick親自揸機拍低佢兩個嘅床事，不過今次唔係夜視版，而係彩色版本，清楚好多！&#13;<br> <br> <spanclass>參演真人騷 &#13;<br> 喺Rick日前發放畀通訊社嘅相片裏面，可以見到Paris着住內衣喺廁所搔首弄姿，而着住浴袍嘅Rick就親自揸機，據講餅帶重會輯錄一啲Paris蒲club嘅狂野行為㖭！不過喺發相入面就見唔到任何肉搏場面，賣晒關子咁！另外，傳聞Paris重會參加澳洲版《BigBrother》，即係困晒成班人喺滿布攝錄機嘅大屋入面嘅真人騷，佢加入戰團肯定令節目更富娛樂性！</spanclass></p></body></html>