<html><header><meta charset="utf-8"><title>　　李嘉誠拍片讚劉翔 - 李八方</title></header><body><h1>　　李嘉誠拍片讚劉翔 - 李八方</h1><p>TOM在線噚日喺北京搞咗個「2004真心英雄，Tom.com星光盛典頒獎晚會」，向眾中國奧運金牌得主致敬兼頒獎。母公司TOM集團大股東超人李嘉誠臨急臨忙搵人拍咗段片賀劉翔：「你跳的每一個欄，我的心跳便加速；到你跳最後一個欄，我的心幾乎跳了出來。」條片重係搵前廣播處處長張敏儀親自操刀拍攝㖭。&#13;<br> 李生鍾情劉翔，咁佢嘅知己周凱旋鍾意邊個呢？就係攞咗女子十米氣步槍射擊金牌嘅杜麗，點解？因為杜麗知自己贏梗，竟喺奧運比賽前兩周走咗去割雙眼皮，等攞金牌嗰陣靚啲。周小姐話佢嘅言行，體現咗新一代女性敢作敢為嘅個性。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>