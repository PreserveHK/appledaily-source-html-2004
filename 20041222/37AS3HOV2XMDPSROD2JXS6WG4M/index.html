<html><header><meta charset="utf-8"><title>精明消費：<br>聖誕禮物袋得意迼型搶晒鏡</title></header><body><h1>精明消費：<br>聖誕禮物袋得意迼型搶晒鏡</h1><p>聖誕節逼近，為摯愛親朋送上佳節禮物絕對係指定動作。想自己嘅心意更加有睇頭，一個靚靚包裝就點都唔少得，市面上用嚟包禮物的產品層出不窮，有各款聖誕造型的禮物袋、有適合放不同禮品的禮物盒，再加條靚靚絲帶綁個蝴蝶結，當堂變得與別不同！&#13;<br>記者：梁彩燕&#13;<br>攝影：陳盛臣、黃子偉、陳陶鈞、蔡鴻雯&#13;<br>Model：IvyChan（Novaface）</p><p>袋形包裝　造型多變</p><p>市面的禮物袋，款式層出不窮，質料亦十分多樣。如聖誕老人、聖誕樹、聖誕襪或紙袋等，款款都別具心思，還可以製造出不同的視覺效果和質感，大部份更設有手挽或掛環，方便可以掛牆或吊起作裝飾。</p><p>襪口夠闊夠深</p><p>絨布質料，聖誕襪有成45cm高，袋口夠闊袋形又夠深，重有隻軟綿綿的聖誕鹿縫在襪面。大大隻聖誕襪，最啱用來裝滿各式糖果送畀小朋友。&#13;<br> 售價$39.9(g)</p><p>硬卡紙袋承托力足</p><p>呢款用硬卡紙摺成的紙袋，其堅硬度及承托力都十分足夠，兩邊均印有一大個聖誕老人樣，聖誕帽位置設有手抽位，頭上的縐紙更可以摺成立體的聖誕花。&#13;<br> 售價$5.9(h)</p><p>最搶鏡：Q版聖誕老人索繩袋</p><p>呢個滿面鬍鬚嘅聖誕老人索繩袋，只有24cm高和15cm闊，雖然冇着指定的聖誕老人服飾，但彩鈕透視裝夠晒特別，送乜禮物亦一目了然。兩隻長手乃袋口的開關，設計搞鬼。&#13;<br> 售價$75(a)</p><p>PaulFrank聖誕襪</p><p>PaulFrank聖誕襪高40cm、闊24cm，PaulFrank戴聖誕帽加埋一面白鬍鬚，外形夠晒煞食。襪身以纖維製造唔易破爛，細路見到實鍾意。&#13;<br> 售價$150(e)</p><p>輕便手挽袋</p><p>呢個美國進口嘅絨布手挽袋，體積有13×10×37cm，袋面縫上可愛聖誕樹及BeMerry字樣，充滿聖誕氣氛。高䠷的設計，可放高身的禮物。&#13;<br> 售價$85(a)</p><p>鹿仔頭小手袋</p><p>鹿仔頭小手挽袋，以軟綿綿的質料製成，只有22cm高、16cm闊，細細個的骰可愛。魔術貼袋口開關方便，之後重可以俾小朋友作為手袋仔，夠晒實用！&#13;<br> 售價$125(a)</p><p>聖誕樹掛袋</p><p>Minibeanie聖誕樹禮物袋，高41cm、闊39cm，面積及容量夠晒大。質料又薄又輕身，MerryChristmas背面有拉鏈開口，有手挽設計，裝禮物送畀大小朋友都咁正！&#13;<br> 售價$30(c)</p><p>針對不同禮物揀包裝盒</p><p>禮物盒通常以各種硬質卡紙製成，做出不同的立方體如正方形或長方形，甚至是心形或附有手挽位置的禮物盒，適合放入各式自選禮物，亦有專門用來放紅酒或高身禮品的盒子，而用藤織或塑膠製成的盒子，也大大提高其耐用度。</p><p>心心獻心意</p><p>聖誕佳節要為心愛的人獻上真摯心意，用呢個24×4×18cm的紅色心心禮物盒就最適合不過，Honey即使未拆禮物，一睇個盒，個心都甜晒喇！&#13;<br> 售價$55(b)</p><p>長青星星狀膠盒</p><p>呢個星星禮物盒，體積有29.5×29.5×5.5cm，以鐵線鞏固星星外形，再選用透明軟膠製成盒，夠晒特別又美觀。&#13;<br> 售價$110(a)</p><p>別致繽紛小膠盒</p><p>所謂物輕情意重，只要買啱對方心水禮物，即使細細份都可以令對方好窩心。7×7cm透明塑膠盒印滿了色彩繽紛的圖案，重有個膠製小手挽，造型別致，最啱放自製的的骰小禮物。&#13;<br> 售價$32(a)</p><p>紅酒專用盒</p><p>9×36cm的長形盒子，一睇就知專門用來放紅酒之用。格仔Pattern顯得份外斯文又Classic，卡紙硬度十足，唔使擔心紙盒會承托唔起紅酒的重量。&#13;<br> 售價$78(b)</p><p>手抽設計最就手</p><p>呢款禮物盒有埋手抽設計，有點似買XO醬料的包裝盒，但外形及花款當然美觀得多，包完禮物唔使加多個袋先拎得走，認真方便又就手。&#13;<br> 售價$108(b)</p><p>花形頂部夠浪漫</p><p>呢個高身盒有10cm闊、28cm高，盒身以香檳色調為主，給人浪漫的感覺，配搭埋硬卡摺成的花形頂部，夠晒精緻。&#13;<br> 售價$35(e)</p><p>禮物絲帶花款多多</p><p>所謂牡丹雖好，都需要綠葉扶持，將禮物包裝得靚一靚，襯埋禮物絲帶就更Fit。禮物絲帶無論粗與幼、金銀鐵線抑或混合設計的絲帶，最緊要都係要襯番個禮物包裝，襯得靚唔靚？就要考驗閣下嘅眼光喇！</p><p>鋪滿彩字最有氣氛</p><p>絲帶約1.5cm粗，印滿彩色MerryChristmas字樣，最切合聖誕節的節日氣氛，另外重有紅色、綠色選擇，隻隻色都咁Sharp咁搶眼。&#13;<br> 售價$12/1米(f)</p><p>混合料夠特別</p><p>呢款2.5吋闊及5碼長的Omworld絲帶，望上去有點似縐紙的感覺，其實是混合了人造假絨和鐵線製成，軟鐵線上重灑滿銀粉，營造出華麗感覺。&#13;<br> 售價$78(d)</p><p>金光閃爍</p><p>Westman2.5cm粗及10米長的絲帶，薄薄的透明金色紗線，表面有小星星同圓圈圖案做點綴。色彩紅紅綠綠又金光閃爍，用來包大型禮物絕唔失禮。&#13;<br> 售價$39(d)</p><p>鐵絲邊易造型</p><p>紅噹噹的粗身絨布絲帶，質料輕薄，粗5.5cm、長10米，絲帶邊以幼鐵絲製造，方便用來做出不同造型，表面亦有星星圖案做點綴。&#13;<br> 售價$39(g)</p><p>銀光燦爛</p><p>金色和銀色一向都是喜慶節日常用的顏色，呢款長10呎、粗4cm的銀光燦爛絲帶，包保令禮物生色不少。&#13;<br> 售價$50(a)</p><p>顏色選擇多</p><p>紫色、桃紅色和綠色幼條形絲帶，一盒約有8呎長，質料輕身有點似平時開Party的色彩膠質縐紙，用來包禮物亦很有繽紛感覺。&#13;<br> 售價$14.9(h)</p><p>店舖資料：&#13;<br> (a)	Papyrus　21754888　尖沙嘴海港城3224號舖&#13;<br> (b)	paperN'things　31060226　尖沙嘴海港城3325號舖&#13;<br> (c)	city'super　23758222　尖沙嘴海港城3樓3001號舖&#13;<br> (d)	LCX　31023668　尖沙嘴海港城海運大廈3樓&#13;<br> (e)	西田百貨　26941111　沙田新城市廣場3期2樓&#13;<br> (f)	西武百貨　29713888　金鐘太古廣場1樓&#13;<br> (g)	吉之島　28846888　鰂魚涌康山道2號康怡廣場南&#13;<br> (h)	玩具反斗城　29916222　尖沙嘴海運大廈地下OTG23</p></body></html>