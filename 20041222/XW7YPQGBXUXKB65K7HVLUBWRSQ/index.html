<html><header><meta charset="utf-8"><title>聖誕裝身4式話咁易</title></header><body><h1>聖誕裝身4式話咁易</h1><p>重有兩日就到平安夜，聖誕佳節對於一眾拜靚教徒來講，意義不外是裝身扮靚，務求ToSee&amp;BeSeen威足全場，就算不足以成花魁，亦絕對不可雜嘜牛記讓人遺忘。行街精都有類似經驗：與其漫無目的行勻全港購物熱點，都未執掂上陣戰衣，不如深思熟慮再照單執藥，於一站式搞掂，幾間時裝集團連鎖店一店包羅中外品牌，全身上下衣服鞋襪都有齊，牌子眾多，整裝待發話咁易。&#13;<br>記者：吳小明&#13;<br>攝影：林栢鈞&#13;<br>模特兒：JoyceLo@Elite&amp;KarinaRivero@StarzPeople&#13;<br>化妝：EvelynHo&#13;<br>髮型：JacksonWong@Chin.G&#13;<br>SpecialThankstoYumla</p><p>第一式　LetItSpark！</p><p>想成為矚目焦點，威一啲的登台Feel閃衫少不免，今時今日蒲界動物經已深明DressDown道理；着得閃，配搭方面就要Casual隨意一點，過猶不及全身上下閃爆全場反而出事，上身閃下身搭老牛完全無問題，而「朱義盛」閃飾亦可免。&#13;<br> &#13;<br> （左）onJoyce：JillStuart黑色閃石吊帶上衣$2,050、ZakeeShariff三個骨褲半價$740、Lerok香檳色絲絨外套$2,590、JillStuart粉紅色蛇皮高跟鞋$4,580（allSoulSistyr）&#13;<br> &#13;<br> （右）onKarina：Development黑色雪紡綴珠片上衣$3,150、Tsubi洗水爛邊牛仔褲$2,290（allSoulSistyr）</p><p>第二式　PlayItSafe,Black</p><p>穩穩陣陣以黑色上場雖則大路，但總能夠讓人着得放心，加上今季當打男裝熱，帶點西裝元素的款式，或者直接以西裝上陣都能帶出英氣，配件方面可以誇張耀眼一點，燦爛金靴或者大抽珠鏈經已恰如其份做到聚焦效果。&#13;<br> &#13;<br> （左）onJoyce：PageBoy黑色西裝領背心裙八折價$552、PageBoy珍珠鏈吊帶$490、MystyWoman灰白兔毛褸$2,190（alli.t）、牛仔褲（model'sown）&#13;<br> &#13;<br> （右）onKarina：X-Girl黑色西裝褸　八折價$1,832、PageBoy黑紗百褶裙　八折價$552、b+ab金靴　八折價$716（alli.t）</p><p>第三式　X'masRed</p><p>聖誕穿紅戴綠理所當然，不過梗係唔好紅綠兩色一齊嚟啦，除非你打算壯烈犧牲扮聖誕樹當一晚綠葉。聖誕穿一點紅重視佳節兼尊重大會，唔想太過煞有介事，可搭Boyish式男仔頭功能型長褲，再搭的骰飾物點綴剛剛好。&#13;<br> &#13;<br> onKarina：PageBoy紅色斜鈕羊毛外套　八折價$552、X-Large格仔絨褲　七折價$665、X-Girl閃石戒指頸鏈$1,190（alli.t）</p><p>第四式　CocktailDress,DenimSkirt</p><p>今時今日派對DressCode已經無明確規限，CocktailDress定DenimSkirt？想淑女啲咪着雞尾酒裙子囉，Casual則揀牛仔褲裙，配襯得宜就皆大歡喜。&#13;<br> &#13;<br> （左）onKarina：TwinklebyWenlan藍色雪紡綑邊裙$3,990、Carlife豹紋毛毛披肩八折價$2,152、FleaStore閃石吊墜耳環$2,190（allZtampz）&#13;<br> &#13;<br> （右）onJoyce：AntonioCampbellHughes黑色羽毛背心　半價$1,045、Smork燙金羽毛印花牛仔裙$1,690（allZtampz）、大圈耳環及白色織錦小手袋（記者提供）</p><p>一站式裝身─加寧街i.t萬八呎巨舖</p><p>全店滙集街頭板牌、日本少女品牌及自家品牌十幾個，主力有日本熱牌X-Girl、PageBoy，街頭服X-Large、Freshjive，而i.t本地薑如米奇、遮仔等等，除非你要高貴成熟Look，否則日式美少女或者街牌擁躉者都無問題。</p><p>SoulSistyr麻雀雖小五臟俱全</p><p>中環雲咸街數落SistyrMoon旗下店子都有5間，SoulSistyr品牌女性化之餘不失型格，包羅品牌由美國的JillStuart至倫敦的EleyKishimoto不下十多個，亦是置裝好地方。</p><p>售賣點：</p><p>i.t　（25040032）　銅鑼灣加寧街6-10號地下&#13;<br> &#13;<br> SoulSistyr　（25250992）　中環雲咸街24號地下&#13;<br> &#13;<br> Ztampz　（28823856）　銅鑼灣京士頓街2-4號地下</p></body></html>