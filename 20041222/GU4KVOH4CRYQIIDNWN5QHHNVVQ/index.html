<html><header><meta charset="utf-8"><title>日韓興啲乜：日本人氣運芽罐今天發售<br>買MagicBean𠱁女友</title></header><body><h1>日韓興啲乜：日本人氣運芽罐今天發售<br>買MagicBean𠱁女友</h1><p>聖誕節，斷估你重愁緊買乜聖誕禮物畀女朋友、老師、朋友、同事、阿爹阿娘姨媽姑姐……其實禮物最緊要物輕（價錢平！）情意重（有驚喜！），日本今日正式推出的便宜罐頭小植物「運芽罐」，植物發芽後種子會顯現「我愛你」等4種訊息字句，言簡意賅好過癮，誓成㗎仔㗎妹互冧小禮物；飛唔切去日本買？香港亦有韓版罐頭小植物發售，雖然暫時只得1款「ILoveYou」，但幾十蚊就可以冧到女朋友，抵玩！&#13;<br>記者、張一豪、陳漢榮&#13;<br>攝影：張一豪、陳盛臣&#13;<br>模特兒：Katie</p><p>4種快樂訊息</p><p>「運芽罐」包裝盒勁精美，上有4色心心紙牌，代表4種快樂訊息（HappyMessage），認清顏色，送錯好瘀皮。</p><p>運芽罐：日本未推出先轟動</p><p>拜裴勇俊的《冬日戀曲》所賜，今年日本勁吹韓風，帶挈韓國本土產品一樣受歡迎。今年3月，韓國推出一種罐頭植物「MagicBean」，揭開是一大粒豌豆，種子上有用雷射激光刻上的祝福語，種子發芽變大後可清晰看到祝福語的每字每句，由於一推出即熱賣，半年售出超過100萬罐，於是日本公司「ED-CONTRIVE」決定將之引入日本，還未面世，日本網站已當人氣話題炒作。&#13;<br> 今年9月，韓國製造商與「ED-CONTRIVE」達成協議，在豌豆種子上刻上日文，並將它命名為「運芽罐」，初預計11月下旬趕及第一批貨應聖誕節，作為今年的重點聖誕產品，但因生產期延誤，最後要到聖誕前3天，即22日的今天方能面世。&#13;<br> &#13;<br> 網頁： http://www.kakaku.com/akiba/hayamimi/04/10haymimi20041030_unmeican.htm </p><p>定單逼爆供不應求</p><p>「ED-CONTRIVE」本打算訂購少量試驗市場反應，故沒太大宣傳，只在10月把消息發放到互聯網的鮮花網站及一些雜誌電視的新產專欄，但因構思新穎，在互聯網上得到意料之外的迴響，加上「TokyuHands」等百貨店內張貼的海報發揮宣傳效用，原本打算入口數萬罐的定單，一下子跳升到近25萬，令韓國製造商也趕不上生產期，日本發售日被迫一拖再拖。今天，日本全國只得「TokyuHands」及「Loft」百貨店有「運芽罐」發售，明年1月7日才夠貨分派至全國大小門市出售，估計一出即會售罄，因為除傳情達意的文字夠頂癮外，價錢平與易打理亦是人氣原因之一。&#13;<br> &#13;<br> 日本代理ED-CONTRIVECo.,ltd&#13;<br> 地址：日本大阪府大阪市淀川區宮原2-14-14新大阪GroundBldg6F&#13;<br> 電話：（81）6-6150-6798&#13;<br> 交通：地下鐵御堂筋線東三國4番出口，徒步1分鐘直達。&#13;<br> 售價：約$47</p><p>MagicBean：韓原裝版本易打理</p><p>日本版「運芽罐」暫時買唔到，但原裝韓版「MagicBean」香港就有得賣，老實講論包裝「MagicBean」無「運芽罐」咁精美。種法一樣，買返屋企揭開罐，唔使翻泥唔使施肥，先淋大約150cc水喉水，打後日子每日曬3小時太陽，15℃以上每2日淋1次，15℃以下每3日淋1次，等5至10日豌豆就會破泥而出，種子發大後就會顯示到文字訊息，約25日豌豆上的文字會自動脫落，但整株植物可養超過2年，十分耐養。</p><p>解構</p><p>藍色罐身，大大隻英文字「MagicBean」好易認，其他全部係韓文，外形有幾分似罐裝飲品。</p><p>售賣點：UNY、Sogo及百佳超級廣場&#13;<br> 查詢：26875743&#13;<br> 售價：$59</p></body></html>