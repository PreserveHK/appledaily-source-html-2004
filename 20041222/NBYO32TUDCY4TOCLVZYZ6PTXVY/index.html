<html><header><meta charset="utf-8"><title>松任谷由實年屆半百校服誘惑</title></header><body><h1>松任谷由實年屆半百校服誘惑</h1><p>日本殿堂級女歌手松任谷由實前日喺神奈川縣綵排佢闊別三年嘅全日本巡迴個唱，為咗配合新碟《VIVA！6X7》入面嘅歐洲氣氛，個唱嘅舞台都布置得好有五十年代西片《金枝玉葉》嘅感覺，松任谷亦換上唔同嘅靚衫表演，重着咗一套校服扮高中女生好嬌俏咁跳舞，活力十足，真係好難相信佢已經五十歲！</p></body></html>