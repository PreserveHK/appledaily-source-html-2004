<html><header><meta charset="utf-8"><title>數碼影音：睇顯示估功能<br>10部水晶MP3機等你拎</title></header><body><h1>數碼影音：睇顯示估功能<br>10部水晶MP3機等你拎</h1><p>MP3機已成為潮流象徵，不過喺眾多機種上各有唔同賣點，有啲會加強功能，亦有部份會設計一個型仔機身配合。而今日呢部AtoyoClatzen2030，就絕對係功能與外貌並重，加上水晶版珍藏版應節上市，更係聖誕禮物嘅至佳選擇。今日《蘋果》聯同思維集團，送出10部水晶版Clatzen2030（256MB），想立即成為至潮玩家，就要快啲答啱問題FAX過嚟參加！&#13;<br>&#13;<br>記者、攝影：許福合</p><p>PROFILE</p><p>支援格式：MP3、WMA&#13;<br> 內置記憶體：128MB?256MB&#13;<br> 電源：內置電池&#13;<br> 記憶卡：SD/MMC&#13;<br> 電池使用時間：15小時&#13;<br> 體積：78×32×18mm&#13;<br> 重量：42g&#13;<br> 查詢：29551000（思維集團）</p><p>韓國生產嘅MP3機，一向口碑不俗，由韓國品牌Atoyo推出嘅Clatzen2030都有高水準表現。首先拎上手，感覺機身非常紮實，唔似得一般平價機仔玩玩吓咁，而機身上最搶鏡自然首推鑲滿奧地利嘅藍水晶，配合純黑色機身，襯托下特別閃閃生輝，好有貴氣，加埋造功非常精細，一拎出來特別覺得與眾不同！有個靚靚機身，個芒都唔輸蝕，使用3色128灰階OLED顯示屏，同一般MP3機所採用16灰階芒相比，顯示質素更係高下立見，而最過癮係開機時會播放短片，用家亦可編輯加上文字訊息，如MerryChristmas等，顯得與別不同。</p><p>內置256MB可加SD卡</p><p>MP3機容量究竟要幾大先叫夠用呢？答案可以話見仁見智，視乎你嘅使用習慣。Clatzen2030本身容量有128同256MB版本，日常聽歌已經相當夠，若果你需求特大，Clatzen2030亦可照顧到你嘅需要，因為本身已內置SD/MMC插槽，容量可隨時擴充，比同類MP3機有彈性得多，亦玩得較為經濟。記憶卡槽更非單向式，既可讀取卡上音樂檔，亦能將卡內資料複製至機內，相反，機內音樂亦可抄寫至卡內與他人分享，直頭當埋CardReader咁用都得。其他功能包括有FM收音、Line-In直錄MP3、數碼錄音及鬧鐘等功能，玩法多多。</p><p>遊戲篇</p><p>想立即成為這部水晶MP3機主，都唔係難事，只要通過以下兩關，再將正確答案填於下方參加表格內，再Fax返嚟就有機會獲得。（得獎名單及答案將於12月27日，於本版內公布。）</p><p>第一關</p><p>Clatzen2030有好多功能，還好Menu介面設計唔錯，好易揀到啱用功能。第一關就考吓你嘅眼光，估下右圖中圈出嘅1-3號圖示，分別對應乜嘢功能，再依代表該項功能之英文字母填於下方參格表格內。&#13;<br> &#13;<br> A.　FMRadio&#13;<br> B.　Voice&#13;<br> C.　Line&#13;<br> D.　Navigate&#13;<br> E.　Games&#13;<br> F.　Watch</p><p>第二關</p><p>問答題&#13;<br> 1.Clatzen2030支援哪種記憶卡作擴充？&#13;<br> A.CF　B.SD　C.MS&#13;<br> &#13;<br> 2.今日送出之Clatzen2030內置多少記憶體？&#13;<br> A.64MB　B.128MB　C.256MB&#13;<br> &#13;<br> 3.Clatzen2030屏幕顯示多少灰階？&#13;<br> A.16灰階　B.32灰階　C.128灰階</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542?23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭10名參加者各得到水晶版AtoyoClatzen2030MP3機一部（256MB）。&#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> 5.得獎者將有專人通知。&#13;<br> 6.為公平起見，《蘋果日報》及思維集團員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> ‧必須憑報紙上的參加表格才可以參加遊戲。</p></body></html>