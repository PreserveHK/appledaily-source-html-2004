<html><header><meta charset="utf-8"><title>701收料站：瑞安後市仍看升</title></header><body><h1>701收料站：瑞安後市仍看升</h1><p>小初雖然係爛炒鬼，但有時都會懶感性，睇見澳門愈嚟愈旺，香港相形失色，甚至就快連上海都發展得好過香港，想起都有些少神傷，好似原本在香港搞建築的瑞安建業（983）在上海開花結果，甚至分析員調高瑞安盈利預測，都係因為睇好上海房地產市場。&#13;<br> 瑞安上周公布截至今年9月止中期業績，盈利有成3.92億元，比起去年同期勁升27倍，令股價升足幾日，見過52周高位，噚日先至略為回吐，但跌唔夠1％，收10.05元，成交股數46.2萬股，金額466.5萬元。&#13;<br> 經紀黃話，其實瑞安旗下建築同埋建材生意唔算好，但創業投資方面就表現絕佳，尤其係投資於晶門科技（2878）大賺一筆。由於瑞安喺上海大把樓賣，樓價估計保持上升，而創投業務明年預計仍錄得豐厚盈利，所以瑞安現價雖高，仍可看高一線。&#13;<br> 經紀黃又話，如果鍾意上海地產，亦可留意上海復地（2337），皆因有大摩一直力撐。&#13;<br> 慕容小初</p></body></html>