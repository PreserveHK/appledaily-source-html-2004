<html><header><meta charset="utf-8"><title>新車速報：<br>新版SuzukiWagonR+人氣小車王</title></header><body><h1>新車速報：<br>新版SuzukiWagonR+人氣小車王</h1><p>踏入2004年，香港市況向好，連帶市民消費意欲亦大增，故此唔少汽車代理商都睇準時機，以最快速度引入旗下最新車款；好似日本鈴木汽車嘅代理咁，最近就引入咗經過改良嘅全新2004年版本WagonR+抵港，以求在小型汽車市場上分一杯羹。&#13;<br>&#13;<br>記者：鄭達基&#13;<br>攝影：陳偉強</p><p>鈴木WagonR車系自於1993年9月推出以來，喺日本本土嘅累積銷量經已超過二百萬部；能創出如此佳績，相信除與新車賣相富年輕活力感、車廂鋪排靈活多變，同埋性能表現出色有關；至於新抵港嘅2004年版WagonR+，就更加入有不少新配備，從而令其吸引力大增，有興趣嘅朋友，不妨睇完今日呢個介紹之後，去陳列室睇睇部車喎。</p><p><spanclass><fontstyle>新尾燈夠突出  &#13;<br> 或者大家會話，呢部屬2004年新版嘅鈴木WagonR+，與早前發售嘅型號有何分別呢？雖然筆者於試車當日，到代理處取車前亦有相同嘅疑問，但當接觸到部車嘅真身後，所有疑團隨即解開。&#13;<br> 2004年版本新車依舊以方匣子造型示人，同時亦保留有原來嘅15吋跑車合金胎軨、全車原廠包圍及尾定翼外，廠方更特別為其換裝上跑車化嘅白底尾燈編排，響上述多項配件嘅襯托下，一份小跑車形象油然而生；另外，向橫伸展嘅門邊鏡，更可給予駕駛者較前來得廣闊嘅後視範圍。&#13;<br> &#13;<br> <b> 新版變化重點</b> </fontstyle></spanclass></p><p><spanclass><fontstyle>可移動後座更愜意  &#13;<br> 至於車廂方面，新車不但保留車系原有空間闊落，同埋鋪排靈活多變嘅個性，其實內裏亦有不少變動，例如改用經過重新編排，配合銀色框邊及銀底白光嘅跑車表板，就連中控台上嘅一套音響組合，亦改換成可播放MP3嘅大面板高級音響。&#13;<br> 另一方面，前後兩排座椅皆用上新物料製造，坐落妥貼舒適又有高手觸感外，後排座椅可作前後滑動嘅幅度比以前更大，同時又有一觸式座椅收摺放平裝置，從而讓你運用車上每寸空間，來得方便容易。</fontstyle></spanclass></p><p><spanclass><fontstyle>引擎配搭慳油好力  &#13;<br> 新車仍以一台編號M13A嘅1.3公升直4DOHC引擎作動力心臟，佢不但有充裕嘅動力輸出，匹配一套4前速軚自動波，對應付日常行車需要絕無問題，而且重好啱筆者呢種喜愛「一個D波走天涯」嘅駕駛者㗎！歐式底盤結構配合一套高性能輪胎組合，路面循迹表現不俗，而高效能煞車系統，亦有助增強制動表現。</fontstyle></spanclass></p><p><spanclass><fontstyle>記者評WagonR+：新車型得多  &#13;<br> 新近抵港嘅2004年版鈴木WagonR+，響新款尾燈襯托下，賣相明顯要來得好有跑車氣息；而略作改動嘅車廂鋪排及新加入多項設備，亦對提高乘坐愜意度，增添不少分數呢！&#13;<br> &#13;<br> <b> 鈴木WagonR+Profile</b> &#13;<br> 引擎：1328cc直4DOHC&#13;<br> 馬力：89ps/6000rpm&#13;<br> 扭力：12.0kgm/3500rpm&#13;<br> 傳動：4前速自動波&#13;<br> 懸掛：（前）麥花臣支柱（後）拖曳臂&#13;<br> 制動：（前）透氣碟（後）鼓式（ABS）&#13;<br> 輪胎：165/55R15BridgestonePotenzaRE88&#13;<br> 尺碼：3575×1600×1695mm&#13;<br> 軸距：2360mm&#13;<br> 新車售價：$119,900&#13;<br> 車輛提供：香島汽車（23320091)</fontstyle></spanclass></p></body></html>