<html><header><meta charset="utf-8"><title>車壇新資訊：<br>駕車用大欖隧道即獲泊車優惠券</title></header><body><h1>車壇新資訊：<br>駕車用大欖隧道即獲泊車優惠券</h1><p>如果你經常要駕車往來元朗及九龍的話，就記緊要使用大欖隧道喇！事關除咗可以幫你慳番唔少時間外，由即日起至3月20日期間，所有使用大欖隧道，及以人手繳費嘅私家車（逢星期一、三、五、日為往九龍方向，逢星期二、四、六則為往元朗方向），均可獲$5恒隆地產停車場泊車折扣券；你可由即日起至5月31日期間，憑有關折扣券於指定恒隆地產停車場使用，數量有限，送完即止。&#13;<br>另外，如果你已於2003年11月30日前，登記成為快易通私家車客戶、並被有關方面抽中的話，於今年3月至5月期間，每月使用大欖隧道嘅總次數（以每月每個標籤計算），高於2003年11月嘅使用次數的話，該月所多出嘅每程道路使用費，便可享半價（即每程$11）嘅優惠；合資格參加嘅快易通私家車指定客戶，可於最近一期快易通宣傳郵件中參閱詳細資料。另外，你亦可致電26278888，向快易通有限公司查詢有關資料㗎！</p></body></html>