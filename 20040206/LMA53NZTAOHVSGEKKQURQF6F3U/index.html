<html><header><meta charset="utf-8"><title>杜莉芭里摩亞惡包租婆玩殘夫婦</title></header><body><h1>杜莉芭里摩亞惡包租婆玩殘夫婦</h1><p>啱啱喺星光大道留名嘅杜莉芭里摩亞（DrewBarrymore），早排同賓史迪拿（BenStiller）合作咗一部喜劇《複式二人世界》，佢哋喺入面扮演一對恩愛小夫妻，不過同人唔同命，呢對夫妻睇樓揀中個筍盤，但係樓上個包租婆話要住到死為止，開頭佢哋都冇所謂，點知個阿婆相當橫行霸道，搞到佢哋得番半條人命。</p></body></html>