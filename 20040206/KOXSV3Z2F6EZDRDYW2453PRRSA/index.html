<html><header><meta charset="utf-8"><title>新車速報：<br>寶馬520i入門版體會更深</title></header><body><h1>新車速報：<br>寶馬520i入門版體會更深</h1><p>有突破傳統轎車設計風範嘅全新寶馬5系，自面世以來一直不乏捧場客，當中一款530i更成為中型行政座駕嘅主流㖭！&#13;<br>惟想真正認識新5系嘅功架的話，相信入門版嘅520i，會給你更深嘅體驗，事關新車標準裝備，並不包括主動式ActiveSteering，又沒有DynamicDriveActive避震配搭；究竟能否帶出同樣出眾嘅操控性呢？大家不妨一齊嚟親身驗證啦！&#13;<br>&#13;<br>記者、攝影：陳偉林&#13;<br>ImageGirl：Samantha&#13;<br>車輛提供：寶馬香港（27145271）</p><p><br> &#13;<br> 全新寶馬5系，可算係繼7系之後，廠方另一款突破傳統嘅轎車設計，富活力又見跑意嘅造型，替代咗原有斯文成熟嘅賣相，而骨子裏亦同樣具備房跑車本色，因而深得一眾用家追捧呢！&#13;<br> 至於呢部屬入門版嘅寶馬520i，賣相可謂一點也不遜色，既有齊全車包圍，加上一對炯炯有神嘅大燈配搭，重有四輪16吋合金胎軨組合，一派斯文又富動感嘅體態，仍教人有賞心悅目之感。</p><p><br> &#13;<br> <spanclass><fontstyle>i-Drive系統功能齊全  &#13;<br> 講到座艙陳設，前後兩排高級真皮座椅軟滑貼服又見承托力，空間闊落之餘，前排仿桶形設計重附有電控調校，既有齊前後中央手枕，又有獨立頭枕同三點式安全帶裝備。&#13;<br> 除此之外，當然少不了還有多功能多媒體i-Drive系統、原廠恒溫冷氣同6碟CD並附RDS音響裝置。其次，重有全車共10個安全氣袋連充氣簾幕㖭！</fontstyle></spanclass></p><p>■一套i-Drive多媒體多功能系統，操控倍見輕鬆。&#13;<br> &#13;<br> &#13;<br> <spanclass><fontstyle>底盤穩紮見跑意  &#13;<br> 新車用上一台沿自3系嘅2.2公升直6DOHC偈，匹配6前速Steptronic半自動波，起跑加速不俗，兼且轉檔利落又順暢。雖然標準裝備並不包括ActiveSteering，惟轉向反應既明確又敏捷，好有一份SportFeel呢！&#13;<br> 再者，同屬標準化嘅四輪懸掛設計，並未有任何高科技主動電子組合，惟吸震表現柔韌恰如其份，拐彎行車亦見有十足支持力同循迹演繹㖭！</fontstyle></spanclass></p><p>■三幅式真皮跑車軚環，轉向感確切又實在，左旁備有方向燈推桿。</p><p><spanclass><fontstyle>記者評語：高速走彎循迹表現佳  &#13;<br> 呢部全新寶馬520i屬入門版型號，既無ActiveSteering裝置，又無至Top嘅DynamicDriveActive避震系統，惟部車本身轉向反應靈敏，既有柔韌嘅吸震效果，兼且高速走彎循迹性亦強；而一台2.2公升直6偈，重有唔錯嘅表現呢！</fontstyle></spanclass></p><p><spanclass><fontstyle>Samantha評語：i-Drive系統易操控  &#13;<br> 新車外形好有跑意，反知車廂陳設卻見有一份豪華轎車氣息，空間既寬敞之餘，重見有多一份寧靜感㖭！然而，一套i-Drive系統多功能設計，操控起來方便之餘，重有易於操作嘅好處㗎！</fontstyle></spanclass></p><p><spanclass><fontstyle>寶馬520i規格  &#13;<br> 引擎：2171cc直6DOHC&#13;<br> 馬力：170ps/6100rpm&#13;<br> 扭力：21.4kgm/3500rpm&#13;<br> 傳動：6前速Steptronic半自動波，後輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：225/55R16PirelliP7&#13;<br> 尺碼：4841×1846×1468mm&#13;<br> 軸距：2888mm&#13;<br> 車重：1570kg&#13;<br> 0-100公里：9.9秒&#13;<br> 極速：226km/h</fontstyle></spanclass></p></body></html>