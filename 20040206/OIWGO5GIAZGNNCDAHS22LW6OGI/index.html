<html><header><meta charset="utf-8"><title>加際醞釀賣盤　恐被賣豬仔<br>華仔：好驚訝好憤怒</title></header><body><h1>加際醞釀賣盤　恐被賣豬仔<br>華仔：好驚訝好憤怒</h1><p>劉德華與加際唱片關係惡劣，但雙方尚餘兩張唱片合約，據悉去年中加際欲將公司賣盤，連同華仔的唱片約及屬於華仔的歌曲版權轉售，華仔昨日對此表示很驚訝及憤怒。</p><p>劉德華與加際唱片雖然入稟互告，但雙方尚有兩張唱片約，華仔仍然是加際的歌手。<br> &#13;<br> <spanclass>華仔擁舊歌版權 &#13;<br> 本報收到消息，早於去年中，加際方面曾向多間唱片公司招手，表示有意將公司賣盤，還連同華仔的唱片合約及其舊有歌曲的版權一併出賣。&#13;<br> 有傳負責發行華仔唱片的EMI已支付過百萬定金，當時華仔與加際醞釀不和，而曾為華仔舉辦內地演唱會的陳達志（Ba叔）得悉內情，即透過好友將加際公司狀況以及華仔的關係告知EMI，EMI要求加際提供財政報告，但未獲回覆。&#13;<br> 身在日本的華仔昨日在電話中說：「件事我都係知道冇幾耐，好驚訝同好憤怒囉，𠵱家信間公司我冇份啦！有就唔會賣自己豬仔。」華仔強調其舊歌版權是屬於他持有，他亦不打算出賣，他早前已入稟要求加際交出所有歌曲母帶，希望外間不要誤買不法的版權，問華仔可擔心唱片合約被轉賣？他苦笑說：「起碼𠵱家真相大白，大家買嘢要睇清楚囉！」&#13;<br> 而Ba叔昨日在電話中說：「我連份出售合約都睇過，加際最初開價成千萬美金，後來佢減價減到三、四百萬美金。」&#13;<br> 問Ba叔可有告知華仔？他說：「嗰個儍仔一直喺度忍，佢簽加際時連演唱會都畀埋佢做，點知連中國文化部批文都搞唔到，最後咪係華仔叫我幫手。」&#13;<br> EMI高層陳輝虹則表示：「我都有聽過咁嘅傳聞，但我本人冇接觸過。」而加際負責人伍曼英於截稿前仍未有回覆。<br> &#13;<br> <spanclass>日本夾公仔紓壓 &#13;<br> 另外，華仔雖險被「賣豬仔」，但連日來仍在日本馬不停蹄宣傳，更爭取時間逛街及夾公仔輕鬆一吓。華仔日前途經東京銀座二丁目時，看到一名外籍表演者以管弦樂配合木偶表演，華仔還駐足觀看。&#13;<br> 採訪、攝影：蔡如育</spanclass></spanclass></p></body></html>