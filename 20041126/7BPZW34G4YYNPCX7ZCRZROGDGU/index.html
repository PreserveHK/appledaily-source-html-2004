<html><header><meta charset="utf-8"><title>動物園玩遊戲　郭羨妮嗌非禮<br>張家輝慘遭大象踩下體</title></header><body><h1>動物園玩遊戲　郭羨妮嗌非禮<br>張家輝慘遭大象踩下體</h1><p>張家輝和郭羨妮昨日在番禺野生動物園宣傳無綫新劇，他們被安排躺在地上任由大象踐踏身體，當大象踩家輝的下體時，他故作輕鬆。</p><p>張家輝、郭羨妮（Sonija）、林峯、黃宗澤和陳敏之等昨日到廣州番禺香江野生動物世界，宣傳無綫新劇《天涯俠醫》。Sonija和張家輝躺在地下讓大象跨過他們的身體，可是大象踩中二人的下體，Sonija笑言：「女人當然冇事，如果我係男人就死啦！」<br> &#13;<br> <spanclass>以為拮到刺 &#13;<br> Sonija和張家輝原以為給大象跨過，卻遭踩中下體，更被取笑可會有興奮感覺？張家輝說：「呢啲都叫high，你哋試吓。公司叫得我哋玩，相信遊戲嘅危險性係好低，不過始終佢哋隻腳咁巨大，最初係踩肚先，佢哋嘅腳好有肉，踩落嚟都唔痛，腍腍哋，我咪當幫佢哋做腳底按摩，其實佢哋踩到我大髀，可能只係以為拮到刺。」<br> &#13;<br> <spanclass>鬥玩呼拉圈 &#13;<br> Sonija亦大談給大象踩着時的感覺，她說：「佢連個鼻都碰到我，今日我就當俾大象非禮。」Sonija之後又與大象鬥玩呼拉圈，大家的表現可謂不相伯仲。對於《天》劇播映一周平均收視有二十七點（約一百七十七萬觀眾），問張家輝可覺得收視成績和早前有人在網上任意下載有關？他說：「其實劇集可以同影碟同步推出都幾好，不過政府都要做番啲嘢。」&#13;<br> 採訪、攝影：曾小嘉</spanclass></spanclass></p></body></html>