<html><header><meta charset="utf-8"><title>Ba叔大鬧契仔吳浩康攞嚟衰<br>傅珮嘉爆料目睹男藝人吸毒</title></header><body><h1>Ba叔大鬧契仔吳浩康攞嚟衰<br>傅珮嘉爆料目睹男藝人吸毒</h1><p>警方近日嚴厲打擊娛樂圈毒潮，除周永恆和吳浩康先後因涉嫌藏毒被捕外，據知警方手上更有一份藝人監察名單。而歌手傅珮嘉昨日語出驚人，除開玩笑指英皇男子組合ILoveUBoyz為警方的監察對象，又大爆有男藝人曾在她面前吸毒。而被吳浩康稱為契爺的幕後紅人陳達志（Ba叔），昨日則大歎契仔被拉是「自己攞嚟衰」。</p><p>吳浩康日前因涉嫌藏毒被捕已成城中熱門話題，而傅珮嘉繼日前自爆被指是藏毒事件的放料者後，昨日又再語出驚人，自爆有男藝人曾在她面前公然吸毒，並開玩笑指英皇新簽的二人男子組合ILoveUBoyz是警方的監察對象，言論令人嘩然。&#13;<br> <br> <spanclass>人氣下滑 &#13;<br> <spanclass>警方鎖定監察男組合 &#13;<br> 傅珮嘉昨日在旺角出席新城電台活動時，記者問到她曾否試過被引誘吸毒時，傅珮嘉竟當眾說：「我見過一個喺幕前做嘅男仔，我同佢唔熟，喺我面前食。唔係話身不由己㗎，如果有人叫食都可以sayno，自己可以控制㗎。」記者追問那人是誰時，傅珮嘉卻說：「唔好講喇，我唔想講，好嘢就話講啫，唔好嘢就唔講喇！」&#13;<br> 提到日前有報道指警方為打擊圈中毒潮，已鎖定監察目標一事，傅珮嘉昨聞言即說：「我同茜利妹估係咪ILoveUBoyz，不過講笑啫！」&#13;<br> 對此英皇藝人管理部總監兼ILoveUBoyz經理人霍紋希昨日在電話中回應說：「𠵱家講緊嗰隊男子組合係人氣下滑緊嘅，但ILoveUBoyz人氣升緊，所以唔會係佢哋。」</spanclass></spanclass></p><p><spanclass>雀友反目 &#13;<br> <spanclass>傳向吳浩康示好被拒 &#13;<br> 據知傅珮嘉連日來談論吳浩康被捕一事均毫不留情，原來是因她與吳浩康不咬弦所致，有指傅珮嘉與吳浩康及Boy'Z本來甚為老友，四人是打牌雀友，及後傅珮嘉曾對吳浩康表示好感，惜神女有心，襄王無夢，結果傅珮嘉轉移目標追求Boy'Z的張致恆（Steven），更在友儕間大數吳浩康的不是，故此吳浩康被捕後，傅珮嘉即惹來放料之嫌。&#13;<br> 另一方面，被吳浩康暱稱為契爺的娛樂圈幕後紅人陳達志，昨日雖在美國忙於籌備楊千嬅的美加演唱會，但仍在電話訪問中大歎對契仔感失望。&#13;<br> Ba叔坦言與吳浩康十分熟落，但雙方並沒正式上契，他說；「佢係有嗌我契爺，細路仔係咁講㗎啦，我知佢件事，但我重喺美國，聽日返嚟至鬧佢。」問他知否契仔是否真有濫用藥物時，Ba叔說：「我唔知，但我好失望，佢毀咗自己嘅前途，後生仔要勤力做嘢至得吖嘛。」</spanclass></spanclass></p><p><spanclass>今日開工 &#13;<br> <spanclass>續拍劇集《學警雄心》 &#13;<br> 對於英皇表態若藏毒事件屬實或會與吳浩康解約一事，Ba叔表示認同其做法，他說：「冇辦法㗎，人哋栽培一個歌手要咁多錢，佢自己又咁大個仔，自己攞嚟衰，英皇冇做錯，畀我都唔要佢，不過我都希望佢重新做人。」&#13;<br> 此外，吳浩康出事前本已簽約拍攝一食品廣告，但英皇近日已為他推掉，並安排同公司其他藝人頂上，最壞打算則要賠償定金。不過吳浩康今日會正式復工，到將軍澳電視廣播城續拍劇集《學警雄心》，屆時英皇會安排保母車接送及有唱片公司人員陪同，據知他也會接受查小欣的訪問，借此機會向父母及家人道歉。&#13;<br> 採訪：朱倬誼、王連連</spanclass></spanclass></p></body></html>