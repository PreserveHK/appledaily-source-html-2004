<html><header><meta charset="utf-8"><title>水牛佬首創2GB記憶手指</title></header><body><h1>水牛佬首創2GB記憶手指</h1><p>日本啱啱先話推出1GB記憶手指，另一電腦周邊名牌水牛佬（Buffalo）玩得重大，出夠2GB記憶手指ClipDrive，迷你儲存裝置終於唔再係IBM嘅MicroDrive專美。咁細支USB棒仔，居然做出咁大容量，莫講話OL要嚟裝Presentation用嘅PowerPoint檔案，就算Graphic人士儲存一堆大容量嘅美術圖像都得，甚至乎將一套兩隻嘅VCD一次過放晒落去，都重有500MB剩畀你放MP3，拎住佢出街好過帶部唔撞得嘅外置式硬碟喇。&#13;<br>ClipDrive對應USB2.0，每秒讀取資料達7.8MB，預計六月尾見街，售價為67,200日圓（約港幣$4,905），一啲都唔平。&#13;<br>&#13;<br>記者：徐影龍&#13;<br>&#13;<br>相關網址：&#13;<br><ahref>buffalo.melcoinc.co.jp/products/new/2004/018_7.html</ahref></p></body></html>