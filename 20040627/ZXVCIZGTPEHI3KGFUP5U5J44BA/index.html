<html><header><meta charset="utf-8"><title>限量珍珠白版Formula1</title></header><body><h1>限量珍珠白版Formula1</h1><p>SPEED嘅韓製MP3機F1一推出，立即吸引唔少用家注意，全因能夠一機多用，可滿足到大多數玩家貪心嘅要求，既可聽歌，又具備收音、打機、錄音等功能，收音機更記錄多達20個頻道。另外只要插上Line-In線更可即時直錄MP3，夠晒方便。F1最近就換上新裝，推出珍珠白版F1，同iMAC顏色一樣咁型，好Hi-TechFeel！&#13;<br>功能方面其實就差唔多，仍設有變速播放，多款EQ音效選擇，可隨意加強歌曲立體感，機身又有7種背光燈顯示，一個星期7日日日唔同都得。F1更係一部慳電MP3機，使用內置嘅充電池就足可使用14個鐘，而充電時間只需兩個鐘，用落就知有幾方便。SPEEDF-1採用隱藏式的USB插頭，拉開機身便可看到，此設計好在不礙F1本身的美觀外形線條。&#13;<br>&#13;<br>記者：許福合</p><p><br> &#13;<br> <spanclass><fontstyle>Profile  &#13;<br> 記憶體:256/512MB&#13;<br> 播放格式:MP3、WMA&#13;<br> 電池:內置充電池&#13;<br> 體積：83×38×15mm&#13;<br> 重量：32g&#13;<br> &#13;<br> <b> 永明電腦</b> &#13;<br> 電話：27082883</fontstyle></spanclass></p></body></html>