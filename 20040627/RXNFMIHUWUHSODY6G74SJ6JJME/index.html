<html><header><meta charset="utf-8"><title>7.1為何要上街？</title></header><body><h1>7.1為何要上街？</h1><p><b> 遊行表訴求</b> &#13;<br> 李小姐（大學生﹚&#13;<br> 「支持民主、自由係每個人嘅責任，香港人透過遊行集會表達自己嘅訴求，係一件好合理嘅事。」<br> &#13;<br> <b> 高官唔負責</b> &#13;<br> 郭先生（司機﹚&#13;<br> 「政府真係唔該做好啲，巨星匯、沙士，個個高官都唔使負責任，回歸七年香港都無進步，重退步晒。」<br> &#13;<br> <b> 政府效率低</b> &#13;<br> 陳先生（教師﹚&#13;<br> 「政府管治效率咁低，又封殺雙普選，所以港人應企出嚟，上年我有去，今年都唔例外。」<br> &#13;<br> <b> 巨星匯嘥錢</b> &#13;<br> 李先生（學生﹚&#13;<br> 「我係基督徒，今年會跟教會去遊行，我覺得巨星匯太嘥錢，搞到龍舟國際賽都無錢搞。」<br> &#13;<br> <b> 反黑箱作業</b> &#13;<br> 梁先生（核數師﹚&#13;<br> 「最不滿係政府做好多嘢都係黑箱作業，雖然爭取民主迫切性唔係咁大，但都唔可以忽視。」<br> &#13;<br> <b> 不滿冇普選</b> &#13;<br> 鄭小姐（中學生﹚&#13;<br> 「對政府全面封殺○七、○八普選非常不滿，為咗參加7.1大遊行，𠵱家考慮緊延遲放假去旅行。」</p></body></html>