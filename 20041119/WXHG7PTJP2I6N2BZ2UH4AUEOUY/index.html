<html><header><meta charset="utf-8"><title>新車速報：<br>標致407特大氣霸夠霸氣</title></header><body><h1>新車速報：<br>標致407特大氣霸夠霸氣</h1><p>要設計出一款時尚四門中型行政座駕並唔難，但要在一眾同級對手中脫穎而出，倒需要花上不少心思。法國標致407新車系，未正式面世經已備受車迷談論，單睇一列幾近橫跨車首泵把的特大氣霸已與眾不同，難得同時擁有出類拔萃的操控性，又豈止一般同級轎車可比!?率先引入香港的2.2公升新型號，事必要親嘗過駕駛滋味，方能體驗出筆者所言非虛！&#13;<br>&#13;<br>記者、攝影：陳偉林&#13;<br>ImageGirl：Sindy（CentaryMedia）</p><p><spanclass><fontstyle>氣霸設計似足法拉利  &#13;<br> 新車備受注目的地方，當然是其有別於傳統轎車風格的車身造型。車頭特大氣霸幾近橫跨泵把兩端，形式跟意大利法拉利跑車相似，而標致原廠徽號置於頭冚正前端，好搶眼，較兩旁連自動角度調校的一體式高聚焦Xenon頭燈，可謂不遑多讓。再者，一對低角度門邊電鏡位置恰到好處，提供更佳後視範圍外，重有助減低風阻系數。</fontstyle></spanclass></p><p><spanclass><fontstyle>懸掛柔韌富支持力  &#13;<br> 標致407被譽為中型行政座駕新一代，除提供有出眾而舒適的乘坐感外，筆者試駕來回灣仔至石澳一段，發覺部車高速飛馳既平穩順暢，在蜿蜒多彎的山路四輪懸掛表現柔韌富支持力，亦見有出色的循迹感。其次，一套4前速Tiptronic半自動波箱，附有Sport及Snow模式，可因應不同路面環境外，轉檔反應亦來得順滑敏捷，加上多套電子主動式ESP、ABS連EBD系統，匹配四輪高效能碟煞，制動反應每見收放自如！</fontstyle></spanclass></p><p><spanclass><fontstyle>真皮椅如歐化傢俬  &#13;<br> 座艙前後兩排厚厚的高級真皮椅，提供充足的承托力外亦見軟滑貼服，跟家用的歐化傢俬極相近。另外，新車面世之初，就輕易奪得歐洲防撞測試的5星評級，當中除卻全車有齊8個安全氣袋連充氣簾幕之餘，還引入有軚軸安全氣袋保護駕駛者雙腿，加上一套左右獨立恒溫冷氣連後排送風及高級CD音響系統連遙控掣，乘客就有如置身頭等機艙般舒適。&#13;<br> &#13;<br> <spanclass><fontstyle>非一般車身設計  </fontstyle></spanclass></fontstyle></spanclass></p><p><br> &#13;<br> <spanclass><fontstyle>操控設備至Update  </fontstyle></spanclass></p><p><br> &#13;<br> <spanclass><fontstyle>座艙格局變化多  </fontstyle></spanclass></p><p><spanclass><fontstyle>Peugeot4072.2Profile  &#13;<br> 引擎：2230直4DOHC&#13;<br> 馬力：160ps/5650rpm&#13;<br> 扭力：22.1kgm/3900rpm&#13;<br> 傳動：4前速Tiptronic半自動波，前輪驅動&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：215/55R17PirelliP7&#13;<br> 尺碼：4676×1811×1445mm&#13;<br> 軸距：2725mm；車重：1516kg&#13;<br> 0-100公里：10.3秒；極速：220km/h&#13;<br> 車輛提供：法國汽車（31181828）</fontstyle></spanclass></p><p><spanclass><fontstyle>其他房跑推介  </fontstyle></spanclass></p></body></html>