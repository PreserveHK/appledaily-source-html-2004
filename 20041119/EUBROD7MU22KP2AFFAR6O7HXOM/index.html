<html><header><meta charset="utf-8"><title>精明消費：<br>功能衣櫃間隔多雜亂衣物整齊分類</title></header><body><h1>精明消費：<br>功能衣櫃間隔多雜亂衣物整齊分類</h1><p>衣櫃，相信是床以外，睡房裏另一必備家具，試問無衣櫃的存在，所有衣物該如何安置？就是如此重要，所以買衣櫃絕不能馬虎，衫多褲又多，重有一大堆皮帶、領呔，首選當然係愈多間隔愈好。房間細細就要揀拉簾式設計或趟門款，講求品味設計的，就可以揀一些特色靚款點綴房間。&#13;<br>記者：黃婉冰&#13;<br>攝影：楊錦文&#13;<br>ImageGirl：Crystal</p><p><spanclass><fontstyle>功能款衣物分門別類  &#13;<br> 開始發覺面對成櫃衫褲，執極都好似堆填區咁？皆因你欠缺一個可以幫你將衣物整齊收納嘅衣櫃，想將不同衣物整齊分類，多功能款式會係首選。一個櫃可同時俾你掛褲、掛褸、擺放領呔、皮帶，將衣飾分門別類整齊擺放，以後搵衫就唔使再翻箱倒槓喇！&#13;<br> &#13;<br> <spanclass><fontstyle>衣櫃電視架二合一  &#13;<br> 尺寸：W100×D58×H201cm&#13;<br> 設計集衣櫃與電視機架於一身，中間有鋁條層架，可放電視機及錄影機。一邊衣櫃設有四層活動式層板、可拉出式鋼條籃，適合擺放摺叠衣褲；另一邊有掛衣桿及鋼條層格，可掛西裝及恤衫。&#13;<br> 售價：$2,235（a）</fontstyle></spanclass></fontstyle></spanclass></p><p><br> &#13;<br> <spanclass><fontstyle>大細櫃桶分類仔細  &#13;<br> 尺寸：W110×D58×H201cm&#13;<br> 白色襯樺木飾面衣櫃，有多個不同大小的櫃桶，可將不同衣物分得清楚。四個小櫃可用來放襪或內衣褲，大櫃桶、活動式層架可放摺叠衫褲，另一邊則備有掛衣桿可掛大褸或西裝。&#13;<br> 售價：$2,490（a）</fontstyle></spanclass></p><p><br> &#13;<br> <spanclass><fontstyle>專架放領呔  &#13;<br> 尺寸：W181×D60×H220cm&#13;<br> 雙趟門衣櫃，內有兩支掛衣桿及兩個櫃桶外，右邊更特設拉出式格仔層板，可用來放領呔，方便又整齊。架下有拉出式掛褲桿，西褲唔怕變梅菜，設計完全為男士度身訂做。&#13;<br> 售價：$11,600（c）</fontstyle></spanclass></p><p><br> &#13;<br> <spanclass><fontstyle>拉出式層格放配飾  &#13;<br> 尺寸：W152×D63×H227cm&#13;<br> 灰色×磨砂櫃門，款式較前衞簡約。左邊有上下兩支掛衣桿，右邊分別有多個活動層板、櫃桶及兩個拉出式層格，用來放皮帶或襪等較小衣物，存取方便，兩口子一人一格啱啱好。&#13;<br> 售價：$19,300（c）</fontstyle></spanclass></p><p><br> &#13;<br> <spanclass><fontstyle>活動褲架好方便  &#13;<br> 尺寸：W82×D60×H220cm&#13;<br> 紅橡木雙門衣櫃，木色較特別，經過特別設計的間隔，可將西裝褸及西褲分開掛放。掛衣桿上面有活動層板可用來放T恤、牛仔褲等可以摺叠的衣物。活動褲架掛西褲就最方便，容量適合一人使用。&#13;<br> 售價：$2,780（d）</fontstyle></spanclass></p><p><br> &#13;<br> <spanclass><fontstyle>衣物籃放毛巾床單  &#13;<br> 尺寸：W140×D60×H236cm&#13;<br> 三門衣櫃組合，磨砂強化玻璃櫃門，款式特別。櫃內備有兩支掛衣桿、掛褲架、三個櫃桶及兩個拉出式衣物籃。鋼條衣物籃承重力高，可用來擺放毛巾或毛毯、床單等寢具。&#13;<br> 售價：$4,555（a）</fontstyle></spanclass></p><p><br> &#13;<br> <spanclass><fontstyle>趟門拉簾設計慳位容量大  &#13;<br> 房細空間有限，買個衣櫃返去，隨時連櫃門都開唔到。唔想煩，最好都係揀選一些唔使預留空間開門嘅趟門或拉簾款式，最啱擺放喺床尾或床側等狹窄位置。設計慳位容量高，還可以避免甩門鉸的情況出現！</fontstyle></spanclass></p><p><spanclass><fontstyle>強化玻璃雙趟門  &#13;<br> 尺寸：W180×D60×H220cm&#13;<br> 雙趟門衣櫃，櫃門以胡桃木襯磨砂強化玻璃，半透視效果頗突出。櫃內備有三支掛衣桿外，同時又有兩個鋼條衣物籃及掛褲架，間隔齊備實用，唯一缺點係無櫃桶。&#13;<br> 售價：$5,120（d）</fontstyle></spanclass></p><p><spanclass><fontstyle>棉布拉簾最慳位  &#13;<br> 尺寸：W100×D60×H201cm&#13;<br> 衫唔多又要慳位，可揀這款拉簾式設計的衣櫃。樺木櫃身，以棉布櫃簾代替櫃門，款式前衞簡約，櫃內有掛衫桿、鋼條層架，沒有太多間隔，可以用盡每個空間。&#13;<br> 售價：$800（a）</fontstyle></spanclass></p><p><spanclass><fontstyle>拉鏈櫃門  &#13;<br> 尺寸：W75×D44.5×H175cm&#13;<br> HOVDING布衣櫃，全個以鋼架及布料合成，櫃門有拉鏈可避免衣物跌出，櫃內只得一支掛衣桿，有需要可以自行加配同系列的層板增加貯物空間，價錢經濟。&#13;<br> 售價：$324（a）</fontstyle></spanclass></p><p><spanclass><fontstyle>間隔夠多  &#13;<br> 尺寸：W152×D62×H220cm&#13;<br> 紅橡木雙趟門衣櫃，容量足夠兩人使用，櫃內兩邊均有掛衫桿及活動板，兩大兩小共四個櫃桶及不同的層格，間隔分得又多又仔細。&#13;<br> 售價：$6,520（d）</fontstyle></spanclass></p><p><spanclass><fontstyle>玩款衣櫃家居點綴品  &#13;<br> 衣櫃唔只係衫褲嘅收容所，一個靚衣櫃重可以係一個家居點綴品。所以時下衣櫃唔只講求實用，設計師更在款式，甚至用料上都花盡心思，務求有內在美又有外在美。</fontstyle></spanclass></p><p><spanclass><fontstyle>巨型間尺度高  &#13;<br> 尺寸：W44×D22×H79cm&#13;<br> 為小朋友度身做的兩門衣櫃，櫃門中間畫有一把巨型間尺，刻度可以畀小朋友度高。衣櫃左邊附有掛衣桿同層板一塊，右邊則分成五格，用來放靚衫、毛巾就最啱。&#13;<br> 售價：$3,580（c）</fontstyle></spanclass></p><p><spanclass><fontstyle>膠板門玩新料  &#13;<br> 尺寸：W81×D50×H180cm&#13;<br> 這款ANEBODA衣櫃，突破傳統以磨砂膠板配上樺木紋箔面木框，感覺輕盈簡約，適合年輕一族。內有一支掛衣桿及活動層板一塊，衫褲不太多都夠用。&#13;<br> 售價：$590（a）</fontstyle></spanclass></p><p><spanclass><fontstyle>仿古大宅門  &#13;<br> 尺寸：W114×D64×H170cm&#13;<br> 榆木製雙門衣櫃，櫃門設計配上古代銅色鎖頭及手把，猶如古代的大宅門。櫃門打開後可向入推，將之隱藏起來，櫃內有一塊層板分間上下兩格，下設兩個櫃桶，淨睇賣相已滿分。&#13;<br> 售價：$5,700（b）</fontstyle></spanclass></p><p><spanclass><fontstyle>仿藤織面夠古舊  &#13;<br> 尺寸：W255×D109×H190cm&#13;<br> 中式仿古款式，全個以榆木製成，深木色襯上仿藤織花面，配以銅色小圈作門把，內外都充滿古舊感。櫃內附有木製掛衣桿及層板一塊，下有大櫃桶一個，基本間隔俱備。&#13;<br> 售價：$7,400（b）</fontstyle></spanclass></p><p><b> 店舖資料</b> &#13;<br> （a）宜家　31250888　九龍灣德福廣場二期3樓&#13;<br> &#13;<br> （b）indigo　25550540　鴨脷洲利華街海怡工貿中心6樓&#13;<br> &#13;<br> （c）歐化傢俬　23336281　紅磡漆咸道北275號&#13;<br> &#13;<br> （d）自我家　23031332　紅磡黃埔花園第12期地下20-21號舖</p></body></html>