<html><header><meta charset="utf-8"><title>股壇瀏覽器：領匯息率勝收租股</title></header><body><h1>股壇瀏覽器：領匯息率勝收租股</h1><p>美國財長表面重申強美元政策，但卻反對七國聯手干預美元滙價，令美元繼續大跌，油價反彈，港股在13800水平反覆，原材料股受惠。早前受歐元可能見頂及大股東減持困擾而回軟的思捷（330），應該可以鬆一口氣，噚日微升0.94%。&#13;<br> 領匯息率高達7%，證券行開始驚收租股價會受壓，鷹君（041）微跌0.287%至17.35元，息率僅0.75%；希慎（014）升1.42%至14.25元，息率2.56%。以息率計當然是領匯較吸引，唔排除有資金從希慎及鷹君等收租股流向領匯。<br> &#13;<br> <spanclass>邁特又再配股 &#13;<br> 配股無幾耐的邁特科技（1031）噚日又停牌待配股。邁特上次配9.923億股，集資9426萬元。據聯交所資料顯示，上次配股中有3.31億股由StarkInvestments購入。黑客話今次亦是主要配畀芬佬，甚少貨派出街，復牌後會否再挾高就要睇吓接貨者的實力，但聽講今次接貨者實力頗強。由邁特大股東張如深做第二大股東的上海置業（164），亦宣布配股後復牌，股價曾升28.6%，不過好快就打回原形，收報0.022元，升幅收窄至4.76%，成交少，無厘鑊氣。&#13;<br> 澳門概念股仍是市場焦點，漢基（412）勁升86%，華多利（1139）又傳投資澳門酒店項目，都升25%。愛達利（8033）最近在澳門獲得唔少監察及保安系統合約，唔知又有冇得炒呢？&#13;<br> 阿虎</spanclass></p></body></html>