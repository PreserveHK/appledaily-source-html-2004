<html><header><meta charset="utf-8"><title>泊表位不可超過24小時</title></header><body><h1>泊表位不可超過24小時</h1><p>夜晚泊好車返屋企，第二朝唔開車想繼續泊，點知過多一晚竟然慘食牛肉乾?!原來就算你泊車無泊出界，又準時「嘟」八達通，但係喺同一個泊車表位泊車超過24小時，都已經屬非法泊車，有機會被抄牌。&#13;<br>唔想被抄牌，除咗唔可以泊喺同一表位超過24小時外，行車證亦都唔可以過期，就算無行車兼無啓動引擎，只要你架車停喺街上而行車證過期，一樣會被抄牌，如果諗住唔揸車一排而唔續牌費，記得泊番喺私人停車場。最後，每一類別的車輛也會有指定的停車位，私家車、小巴及輕型貨車屬一類，另外巴士及豪華巴士、貨車、電單車亦分別有專用泊車位，筆者曾經聽過有人話有SideCar的電單車可以泊私家車表位，原來係唔得㗎！&#13;<br>&#13;<br>記者：馬慶武</p></body></html>