<html><header><meta charset="utf-8"><title>吳卓羲新衫任攞</title></header><body><h1>吳卓羲新衫任攞</h1><p>吳卓羲、吳日言、鄧穎芝及Boy'Z等昨日出席在鑽石山舉行的「bossini賞你衣食住行11月」記者會，眾人除大玩遊戲，還即場為主持人配襯便服，其中吳卓羲更可以在店中任取衣服，稍後bossini會有大抽獎，得獎者可與吳卓羲共膳並一試他的廚藝。<br> &#13;<br> <spanclass>最叻煮海鮮 &#13;<br> 問到吳卓義廚藝如何？他說：「都ＯＫ㗎，尤其係煮海鮮。」問他可有為女友下廚？他說：「冇呀，不過如果我女朋友識煮嘢都唔錯。」&#13;<br> Boy'Z稍後會推出新碟，他們今次將會以預售形式發售，Boy'Z解釋：「因為台灣都好興預售，反應重好似唔錯，所以我哋今次會出一批預售碟，買咗呢隻碟，憑入面嘅飛，就可以換我哋隻足本碟，我哋重會親自去旺角sell碟。」&#13;<br> 採訪、攝影：胡比</spanclass></p></body></html>