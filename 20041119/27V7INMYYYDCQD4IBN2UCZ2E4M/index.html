<html><header><meta charset="utf-8"><title>數碼影音：<br>明撼iPodMiniZenMicro5GB10色</title></header><body><h1>數碼影音：<br>明撼iPodMiniZenMicro5GB10色</h1><p>硬碟式MP3機熱潮俾蘋果iPod火速帶起，一枝獨秀。雖然PC界不斷推出新款及加入新功能，不過始終唔及iPod咁高人氣。屬全球首間開發硬碟式MP3機嘅CREATIVE，終於出招還擊，推出ZenMicro，從外形到操控都擺到明以iPodMini為對手，重以5GB容量及10色機身嚟硬撼！&#13;<br>記者：許福合&#13;<br>攝影：陳盛臣&#13;<br></p><p>若果將ZenMicro同iPodMini拍埋比較，外形其實真係幾似，同樣直身設計，ZenMicro一樣配上屏幕，解像度為160×104，不過iPodMini機面比較簡潔，ZenMicro機面就設計成一格格，雖然實際用過後，發覺一樣咁好用，不過從美觀上就略為失分。另一方面，iPodMini只有4種顏色選擇，而ZenMicro就有多達10種（銀、黑、紅、橙、綠、粉紅、紫、白、淺藍及深藍），又可贏番唔少分數，若果你係因為顏色而愛上iPodMini，ZenMicro相信更能討你歡心。</p><p><br> &#13;<br> <spanclass><fontstyle>儲2,500首歌曲  &#13;<br> 同iPodMini相比，ZenMicro容量更多，內置5GB記憶體，以一首64kbpsWMA歌曲為例，可收藏達2,500首歌曲，足夠用家日聽夜聽。ZenMicro另一個優勢，採用可換式鋰電，用完只要換上另一枚即可不停播放，而每枚電池可播放12小時，實非一般內置電池機種可比！換電式設計亦未令機身膨脹，相反仍相當薄身兼流線型，不得不讚設計師功力！除播放一般MP3及WMA外，更可播放受版權保護嘅DRM音樂檔案，可從網上下載正版音樂收聽。雖然機仔細細，但已內置FM收音及錄音功能，更有自動追台，功能好齊全。</fontstyle></spanclass></p><p><spanclass><fontstyle>輕觸一指式操作  &#13;<br> ZenMicro只有開關同Hold掣屬於傳統按鈕，其他操作全靠機面上嘅TouchPad應付。只需在機面捽吓捽吓即可，一隻手指即可全面操作，靈敏度一啲都唔輸蝕畀iPodMini。不過就要留意，動作太大會過龍，而中間按鈕除咗作為上下選單外，上半部同時更身兼「確定」功能，真係要花點時間熟習使用。而靈敏度則可從設定內調節，選擇一個合適程度，當習慣後就會發現相當好用。Menu設計與iPodMini相似，同樣以一層層樹結式選擇，已備有包括繁體中文在內嘅15種語言，歌名同資料皆可以多語顯示。&#13;<br> ZenMicro還可當作一部簡化版PDA，可與《Outlook》進行同步，將當中嘅通訊錄、日曆及日程下載至機內隨時檢查，算係一個唔錯嘅增值功能。&#13;<br> </fontstyle></spanclass></p><p><spanclass><fontstyle>高容量MP3機  &#13;<br> 「擊」「擊」聲嘅MP3機，似乎係現時最受歡迎選擇，有足夠容量，儲歌之餘重可下載檔案或相片，橫向功能增添不少實用性。今日就介紹多幾部機仔細細而容量又大嘅MP3機畀大家。</fontstyle></spanclass></p><p><spanclass><fontstyle>iPodMini4色機身  &#13;<br> 蘋果電腦嘅iPodMini，細得嚟好可愛，4種顏色機身，方便用家襯衫，成為潮人至愛。&#13;<br> 容量：4GB　&#13;<br> 支援格式：MP3、WAV、AAC&#13;<br> $1,900（a）</fontstyle></spanclass></p><p><br> &#13;<br> （a）蘋果電腦（800908988）&#13;<br> &#13;<br> （b）CREATIVE（23312930）&#13;<br> &#13;<br> （c）恒昌電子（21111488）&#13;<br> &#13;<br> （d）三星（28626008）</p></body></html>