<html><header><meta charset="utf-8"><title>發水夢露彭美拉瞓身保護小動物</title></header><body><h1>發水夢露彭美拉瞓身保護小動物</h1><p>動物權益組織PeTA一向不遺餘力宣揚人道對待動物嘅訊息，最近佢哋除咗請嚟金像影后查理絲泰朗（CharlizeTheron）拍攝全新廣告外，重搵咗安娜妮歌史密夫（AnnaNicoleSmith）做代言人，PeTA搞咁多嘢，無非都係想叫人唔好着皮草。<br> &#13;<br> <spanclass>男士唔愛 &#13;<br> 早排瘦身成功嘅安娜妮歌，今次喺PeTA個廣告度打扮成瑪麗蓮夢露（MarilynMonroe），同大班男模一齊拍攝，佢重將夢露「Gentlemenpreferblondes」嘅名句改成「Gentlemenpreferfur-freeblondes」，叫女士們千祈咪貪靚着皮草。安娜妮歌又引用最近一個調查結果，證明原來有八成男士都唔鍾意着皮草嘅女人，佢話如果女士們想吸引男士，最好都係同皮草絕緣。<br> &#13;<br> <spanclass>寧願赤裸 &#13;<br> 至於愛狗之人查理絲泰朗最近就同隻狗仔拍廣告，叫人唔好因為貪靚而濫殺無辜嘅小動物。而早前彭美拉安德遜（PamelaAnderson）同曾經拍過電影《一樹梨花壓海棠》嘅多明妮詩韻（DominiqueSwain）重赤裸上陣，話寧願乜都唔着都唔會着皮草，佢哋重話，能夠宣揚呢個訊息，就算犧牲色相都冇計。</spanclass></spanclass></p></body></html>