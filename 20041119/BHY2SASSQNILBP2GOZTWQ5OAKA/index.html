<html><header><meta charset="utf-8"><title>旅遊塔開騷　場地船飛包搞掂<br>周杰倫唱好澳門賭王撐腰</title></header><body><h1>旅遊塔開騷　場地船飛包搞掂<br>周杰倫唱好澳門賭王撐腰</h1><p>耀榮娛樂公司老闆張耀榮昨日宣布，周杰倫明年一月中在澳門開演唱會，張耀榮表示演唱會在旅遊塔前的空地舉行，獲賭王何鴻燊全力支持。</p><p>周杰倫上周在紅館舉行七場演唱會，耀榮娛樂公司老闆張耀榮十分滿意他的表現，昨日公布明年一月中在澳門旅遊塔前的空地舉行周杰倫演唱會，張耀榮表示這次演唱會獲賭王何鴻燊鼎力支持，希望帶旺澳門的娛樂事業。&#13;<br> 張耀榮昨日在電話中說：「我見佢喺香港嘅演唱會好受歡迎，但佢又未試過喺澳門開，今次開得成，中山、珠海嘅歌迷都可以過澳門欣賞，暫時決定最少開兩場。」<br> &#13;<br> <spanclass>辦短線自由行 &#13;<br> 張耀榮談到演唱會的製作細節時說：「製作費同上次差唔多，會喺旅遊塔前嘅空地舉行，個會場約有一千個坐位，約七、八千個企位，票價同香港差唔多。」張耀榮表示在澳門舉行演唱會，還獲賭王何鴻燊協助，他說：「我哋同何生嗰邊傾好，船飛同場地佢哋可以配合到，如果呢次演唱會成功，唔排除日後搞多啲。我哋重諗緊會搞兩日嘅短線自由行，等香港嘅歌迷都可以去捧場，咁樣對促進澳門娛樂事業有好大幫助。」<br> &#13;<br> <spanclass>被導演嚇怕 &#13;<br> 此外，周杰倫前晚在銅鑼灣宣傳杜琪峯的勵志短片，首次跟杜琪峯合作的周杰倫以國語說：「他很嚴肅，很認真，我有點怕。」周杰倫前日下午穿上貼身單車服拍攝短片時，覺得很尷尬，但卻大讚同場的古天樂穿得好看。&#13;<br> 採訪：比華利、駱華齡&#13;<br> 攝影：何國豪</spanclass></spanclass></p></body></html>