<html><header><meta charset="utf-8"><title>豬嘴包公嚇壞拍檔<br>Steven強吻Kenny幾舒服</title></header><body><h1>豬嘴包公嚇壞拍檔<br>Steven強吻Kenny幾舒服</h1><p>Boy'Z最近終在電影中獻出了銀幕初吻，Kenny與Steven身穿大戲服拍攝一場搞笑互咀戲，其中Steven要把面塗黑，並搽上白色唇膏扮「騎呢包公」，還要強吻拍檔Kenny，但Steven竟然表示幾舒服。</p><p>二人組合Boy'Z首次擔正做主角，夥拍Twins主演新片《大無謂》，兩位成員Steven和Kenny今次更獻出銀幕初吻，可惜對手並非Twins，而是兩男互咀，但二人在戲中又非同性戀，是次犧牲色相純粹搞笑。<br> &#13;<br> <spanclass>原本要濕吻 &#13;<br> 平日關係密切的Boy'Z，對於親吻拍檔各有不同感受，Steven說：「其實都唔算係互咀，正確嚟講，係我強吻Kenny，第一次錫男人，感覺都幾舒服㗎！」但Kenny的感受就完全相反，他說：「因為Steven個嘴搽咗好厚嘅白色唇膏扮包公，所以錫落去好𣲷，感覺好難受。」&#13;<br> Kenny續說：「原先接到劇本時，呢場咀戲重激，要我哋脷叠脷熱吻一分鐘，突出喜劇效果，聽到都標冷汗，我連同女仔拍Kiss戲嘅經驗都冇，更何況要同男仔拍？好彩最後都改咗劇本，個心先安樂番。」&#13;<br> Boy'Z拍攝這場戲前亦做足安全措施，Steven自備香口膠和漱口水，而Kenny就與拍檔約法三章，雙方在拍攝前的二十四小時都不可以食蒜頭和芝士等食物。<br> &#13;<br> <spanclass>Twins好輕鬆 &#13;<br> 相反，Twins就舒服得多了，鍾欣桐在戲中有個靚靚貓女造型，與蔡卓妍也是一身華麗的戲服。</spanclass></spanclass></p></body></html>