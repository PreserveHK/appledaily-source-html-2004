<html><header><meta charset="utf-8"><title>周六日必睇簇新易手家庭車</title></header><body><h1>周六日必睇簇新易手家庭車</h1><p>SUV家庭車勝在多用途，載晒一家大細或者運送大型物件都無問題，而且多數家庭車都着重舒適感，有齊豪華設備，夠晒方便實用。今個周六日「富利堡」就會喺會展搞個家庭車展，展出超過40款家庭車，當中不乏二手筍盤。睇完試完重未夠喉，重可以行過隔籬嘅壹號車場繼續周末睇車之旅。&#13;<br>記者：馬慶武&#13;<br>攝影：陳盛臣</p><p><spanclass><fontstyle>三菱Grandis2.4　型「色」夠罕有  &#13;<br> Grandis係喺香港街道較少見到嘅家庭車，加埋佢一身金屬藍色，絕對罕有，保證唔會撞口撞面都係同款車。車齡只有一年多，車款夠新，GDI引擎慳油好力，配備加減波更加好玩。&#13;<br> &#13;<br> 製造及首次登記年份：2003&#13;<br> 手數：0&#13;<br> 牌費：已到期&#13;<br> 行車里數：約10,000km&#13;<br> 二手叫價：$179,000&#13;<br> 當年車價：$259,000&#13;<br> 車輛提供：富利堡家庭車展</fontstyle></spanclass></p><p><spanclass><fontstyle>豐田Previa2.4全套包圍行貨車  &#13;<br> 03年行貨車，重有4年保養，備有泊車感應系統、雙天窗、趟門等裝備，而且上手車主更已加裝全車包圍及Xenon頭燈，更加抵買。&#13;<br> &#13;<br> 製造及首次登記年份：2003&#13;<br> 手數：0&#13;<br> 牌費：05年3月&#13;<br> 行車里數：約36,000km&#13;<br> 二手叫價：$219,000&#13;<br> 當年車價：約$300,000&#13;<br> 車輛提供：富利堡家庭車展</fontstyle></spanclass></p><p><spanclass><fontstyle>標致307SW　2.0天幕車頂最開揚  &#13;<br> 307SW擁有天幕車頂，置身車內感覺超級開揚。操控靈活備有加減波，極容易駕駛，里數少而且重有半年牌費，計落都慳唔少。&#13;<br> &#13;<br> 製造及首次登記年份：2003&#13;<br> 手數：0&#13;<br> 牌費：05年5月&#13;<br> 行車里數：10,000km&#13;<br> 二手叫價：$168,000&#13;<br> 當年車價：約$190,000&#13;<br> 車輛提供：置富汽車（壹號車場）（95553199）</fontstyle></spanclass></p><p><spanclass><fontstyle>福士Sharan2.8　204匹冷門快馬  &#13;<br> 福士Sharan七人車屬同級冷門之選，外形一貫歐洲車般踏實，但一台V6引擎最大馬力輸出達204匹，載滿人上斜路都唔怕無力。&#13;<br> &#13;<br> 製造及首次登記年份：2001&#13;<br> 手數：1&#13;<br> 牌費：已到期&#13;<br> 行車里數：26,000km&#13;<br> 二手叫價：$178,000&#13;<br> 當年車價：約$330,000&#13;<br> 車輛提供：中盈車行（壹號車場）（31131811）</fontstyle></spanclass></p><p><spanclass><fontstyle>其他精選二手車  &#13;<br> <spanclass><fontstyle>平治CLK240　03年房跑極新淨  &#13;<br> 今次富利堡車展亦有不同類型嘅二手車盤。03年行貨CLK240雙門房跑，備有加減波、免匙撻車等系統，車身內外亦超級新簇。&#13;<br> &#13;<br> 製造及首次登記年份：2003&#13;<br> 手數：0&#13;<br> 牌費：05年3月&#13;<br> 行車里數：約30,000km&#13;<br> 二手叫價：$469,000&#13;<br> 當年車價：約$600,000&#13;<br> 車輛提供：富利堡家庭車展</fontstyle></spanclass></fontstyle></spanclass></p><p><spanclass><fontstyle>平治ML320首批行貨平價之選  &#13;<br> 當年屬第一批到港的仁孚行貨車，雖然年份較長、手數較多，但二手價二十多萬可以買到七座位ML320確實相當吸引。&#13;<br> &#13;<br> 製造及首次登記年份：1998&#13;<br> 手數：3&#13;<br> 牌費：已到期&#13;<br> 行車里數：48,000km&#13;<br> 二手叫價：$258,000&#13;<br> 當年車價：約$550,000&#13;<br> 車輛提供：中盈車行（壹號車場）（31131811）</fontstyle></spanclass></p><p><spanclass><fontstyle>福士Passat1.8T設皮座加減波  &#13;<br> 車齡已達3年的天窗版Passat，車身至車廂的皮Seat沒甚花痕，極新淨，而且備有加減波，帶來更大駕駛樂趣。&#13;<br> &#13;<br> 製造及首次登記年份：2001&#13;<br> 手數：0&#13;<br> 牌費：05年5月&#13;<br> 行車里數：28,000km&#13;<br> 二手叫價：$168,000&#13;<br> 當年車價：約$230,000&#13;<br> 車輛提供：置富汽車（壹號車場）（95553199）</fontstyle></spanclass></p><p>富利堡2004家庭車展&#13;<br> 日期：11月20-21日（本星期六、日）&#13;<br> 時間：10:00am-7:00pm&#13;<br> 地點：灣仔香港會議展覽中心展覽廳1A&#13;<br> 電話：23330747&#13;<br> &#13;<br> 壹號車場&#13;<br> 地址：灣仔港灣道1號壹號停車場B1&#13;<br> 時間：11:00am-7:30pm&#13;<br> 電話：31132111</p></body></html>