<html><header><meta charset="utf-8"><title>排通宵都要買！<br>HTM鱷魚皮Force1行貨平一半</title></header><body><h1>排通宵都要買！<br>HTM鱷魚皮Force1行貨平一半</h1><p>久久未有新動作的HTM，這個月終於有所行動，先推出鱷魚皮AirForce1，令到一度陷於低潮的Force1起死回生。由於全球只限量3,012對，兼且加上日本潮神藤原浩個「朵」，水貨到港即時作價$3,000，仍然有大量信徒接貨，大熱Size更告斷貨。藤原信徒唔使擔心，皆因行貨HTM今個月將會到港，而且開價只係$1,299，平水貨一半有多，但黑白兩色只有各40對，本月28號正式出街前，一眾信徒又唔知要提早幾多通宵瞓街喇！&#13;<br>&#13;<br>記者：李崗華　攝影：陳智良</p><p>今次售賣HTM嘅地方並非NikeShop，而係DoublePark旗下嘅Exit。除咗有鞋賣之外，更有歷代HTM嘅展覽，一次過展出所有HTM鞋款，儼如一個HTM小型展覽，此外，以後嘅HTM鞋款都將會於Exit有售，而售價方面亦以行貨價發售。即係話，以後各位信徒唔使捱貴水貨（買到嘅話）！&#13;<br> &#13;<br> <spanclass><fontstyle>HTM點解咁矜貴？  &#13;<br> 在2002年，藤原浩與兩名美國設計師：AirJordan系列的設計師TinkerHatfield及NikeLaserProject的主腦MarkParker，組成一隊以他們英文名字頭而命名的夢幻組合，名為HTM。Nike進行了一個實驗性的合作計劃，就藉着這個試探性質的計劃，6對至今仍是炒賣目標的波鞋就此誕生：AirForce1Low、WovenBoot、AirWoven、PrestoRoam、ACGTerraHumara及ACGMocBoot。HTM用最高級的質料製成，例如AF1及TerraHumara就選用了只有Nike的Lux系列能媲美的高質皮革，而Woven更是由人手一針一線縫製而成。此外，系列的獨特包裝也是HTM賣點之一，特大的鞋盒，假若將整個系列也收藏起來，可以將它們堆起變成一個大鞋櫃，而抽屜式的包裝方便收藏及拿出穿着。此包裝只在倫敦、日本及巴黎有售。</fontstyle></spanclass></p><p><spanclass><fontstyle>HTM展覽！歷代逐對睇  &#13;<br> 買完鞋（排唔到都好啦），不妨睇埋歷代HTM嘅展覽先走，皆因一次過要睇晒咁多對HTM並非易事，之前要睇，相信只可以睇㗎仔雜誌，𠵱家就免費一次過畀你睇晒。就算買唔到鞋都算攞番個安慰獎。展覽日期：即日起至本月28日</fontstyle></spanclass></p><p><spanclass><fontstyle>彩虹化身&#13;<br> HTMAirWoven  &#13;<br> 當年Woven大熱，藤原就以七彩Woven作HTM的頭炮，由於七彩顏色所以被冠以彩虹Woven的稱號。此鞋02年5月推出，全球限量1,500對，炒價$3,000，但仍然極受歡迎，尤其是女仔最被七彩顏色俘虜。</fontstyle></spanclass></p><p><spanclass><fontstyle>鱷魚皮NikeHTMAirForce1$1,299/a（6月28日正式發售）  &#13;<br> 呢對AirForce1是由藤原浩親自設計，用上獨一無二的壓印鱷魚皮而製成，鞋身附上HTMLogo及Hang-Tag，而鞋裡亦是真皮製造，手工精細，有黑、白兩色，附送原裝特大鞋盒，全球限量3,012對，不得不提鞋裡上每對獨有的SerialNumber，絕對獨一無二。但香港只配給到各40對，有買趁手！</fontstyle></spanclass></p><p><spanclass><fontstyle>DetailsCheck！  </fontstyle></spanclass></p><p><spanclass><fontstyle>Exit發言人Dicky：「特別版陸續有嚟！」  &#13;<br> 「今次Exit售賣HTM，起緣是Nike的高層年初來港考察，當時佢哋就睇咗Exit嘅地點，認為好適合用作Nike發售HTM系列，經過一輪磋商之後，就決定以後嘅HTM及所有Premium系列都將會於Exit有售，亦即係話HTM及其他特別版陸續有嚟！」</fontstyle></spanclass></p><p><spanclass><fontstyle>一周波鞋情報&#13;<br> 古着推介VansEra  &#13;<br> 「古着熱回歸，VansEra可以話係不死之作，價錢平，又多顏色選擇，襯衫一流！呢個夏天有一定承接力。」</fontstyle></spanclass></p><p>Vans除Sk8-Hi勁潮外，要搵對Vans嚟襯大熱古着，相信Era係不二之選，除顏色多外，價錢平係另一必買嘅原因，平平哋粗着必買。（$339/b）</p><p><spanclass><fontstyle>經典再現PumaDisc  &#13;<br> 如今波鞋界看似係Nike天下，但亦唔好睇小Puma，大約10年前Puma曾經推出一項驚為天人的科技，就係Disc，簡單講句即是對鞋唔使縛鞋帶，只係用鞋面上嘅Disc一扭，即可將鞋身收緊或放鬆。&#13;<br> （$989/c）</fontstyle></spanclass></p><p><spanclass><fontstyle>Shoplist  &#13;<br> a）Exit（27221751）	&#13;<br> 尖沙嘴漆咸道73-75號地庫&#13;<br> b）Quater（23116221）	&#13;<br> 尖沙嘴利時商場416舖&#13;<br> c）PumaShop（24010061）	&#13;<br> 葵芳新都會廣場3樓340P舖</fontstyle></spanclass></p></body></html>