<html><header><meta charset="utf-8"><title>同日生日份外有緣<br>小齊成白龍王新寵</title></header><body><h1>同日生日份外有緣<br>小齊成白龍王新寵</h1><p>任賢齊昨日專程到泰國拜見白龍王，跟白龍王同是昨日舊曆生日的小齊，在祈福儀式上獲白龍王照顧有加，成為他的新寵兒。</p><p>昨日是泰國白龍王的農曆生日，娛樂圈一班善信如任賢齊、林建岳、陳德森、陳冠希父親陳澤民、苗僑偉夫婦和王晶夫婦等，昨日專程向白龍王祝壽及找白龍王祈福，但一向深得白龍王疼錫的梁朝偉因往韓國拍廣告，故未能前往。<br> &#13;<br> <spanclass>收最多生果 &#13;<br> 原來昨日亦是小齊的農曆生日，未知是否與白龍王特別有緣，小齊昨日獲白龍王照顧有加，取代了梁朝偉的地位。在昨日的祈福儀式上，白龍王甫見小齊即拉着他密密斟，又摸小齊的頭，又在他頭上蓋硃砂印和寫字，以及用枝葉拍打小齊的身體，幾乎做齊所有祝福儀式。&#13;<br> 而白龍王在分派祭品給善信時，其他人最多獲派一至兩個生果，但小齊卻獲派一個沙田柚和兩個芒果。<br> &#13;<br> <spanclass>多啲做善事 &#13;<br> 白龍王與小齊密斟時，小齊笑得非常開心燦爛，事後記者問小齊與白龍王傾談甚麼？他說：「佢叫我認真做嘢，唔好發咁多脾氣，早排我做演唱會壓力好大，所以脾氣都大啲，但已經改善咗，師傅（白龍王）又叫我做多啲善事同好事囉！」問小齊可覺得白龍王對他特別疼錫？他笑說：「我同師傅好有緣，大家都係同一日舊曆生日，佢好好人，對我好好！」&#13;<br> 記者何永寧、陳烱威泰國直擊</spanclass></spanclass></p></body></html>