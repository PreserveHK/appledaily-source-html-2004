<html><header><meta charset="utf-8"><title>黑珍珠搞真人騷捧設計師</title></header><body><h1>黑珍珠搞真人騷捧設計師</h1><p>人稱黑珍珠嘅納奧美金寶（NaomiCampbell），前日喺巴西聖保羅行天橋，狀態十足。而佢睇見近年美國啲真人騷咁收得，都諗住整番個類似嘅節目。納奧美計劃會喺個節目入面搵一班讀緊時裝設計嘅學生，畀佢哋嘗試做一個職業時裝設計師。已經擁有自己時裝品牌嘅納奧美，到時會將自己嘅經驗過番兩招畀啲新人。</p></body></html>