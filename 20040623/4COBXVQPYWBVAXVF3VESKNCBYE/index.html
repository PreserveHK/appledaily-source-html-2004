<html><header><meta charset="utf-8"><title>一味窩輪：搏殺指數唔低9973可吼</title></header><body><h1>一味窩輪：搏殺指數唔低9973可吼</h1><p>政府上禮拜二賣地，賣地前到𠵱家，恒指由12076跌到11845，只係唔見231點，不過啲地產股就已經跌到扁扁哋。呢次賣地，因為有上次5月25日高價賣地成績在前，成交價變為「一如預期」，冇晒刺激。雖然係咁，啲地產股實係跌到過晒位，有機會嚟一次反彈，地產Call輪博得過。&#13;<br> 長實Call輪中，9817輪價10.6仙，有成交，槓桿率51.5倍，「搏殺指數」非常高，不過溢價去到19.4%，而壽命得3個月，賭呢隻要預咗飛沙走石，贏輸都好大。&#13;<br> 壽命有番咁上下，「搏殺指數」又唔算低嘅，係9973，輪價24.2仙，溢價15.9%，槓桿率22.5倍，11月初至到期。想投機程度再低少少，可以揀9227，11月到期，輪價34.5仙，溢價12.8%，槓桿率15.8倍。9973與9227都係長實Call輪中熱門貨色。&#13;<br> <br> <spanclass>新地Call揀兩隻買 &#13;<br> 新地Call輪有兩隻可以諗吓，9977同9391。9977係搏殺格，輪價27.5仙，10月到期，溢價15.9%，槓桿率22.3倍。9391遠期一啲，12月夠鐘，輪價46仙，溢價11.8%，槓桿率13.3倍。&#13;<br> 恒地Call輪正路對象係9037，年底到期，輪價52仙，溢價9.6%，槓桿率6倍。&#13;<br> 新世界（017）、信置（083）、恒隆地產（101）都有Call輪，不過唔啱炒。&#13;<br> 章盛</spanclass></p></body></html>