<html><header><meta charset="utf-8"><title>新車速報：<br>豐田AlphardG享受至頂級</title></header><body><h1>新車速報：<br>豐田AlphardG享受至頂級</h1><p>豐田代理引入全新Alphard豪華MPV，繼早前一部富動感嘅V版之外，要數到至豪華出眾，相信非呢部AlphardG型號莫屬；佢唔單止有齊豪華舒適嘅座艙設計，另外重有一套高級AV系統連屏幕組合，置身其中嘅享受，較一般四門轎車有過之而無不及。&#13;<br>&#13;<br>記者、攝影：陳偉林</p><p>豐田Alphard自推出以來，一直備受用家賞識，不僅予人至全面舒適嘅乘坐感，加上廠方不斷精益求精，推陳出新嘅配套設備，令呢部Alphard豪華MPV，給用家有至貼身嘅享受㗎！</p><p><spanclass><fontstyle>賣相吸引有貴氣感  &#13;<br> 而呢部屬頂級豪華嘅AlphardG版本，造型來得豪邁有貴氣，既有齊至高亮度頭燈配搭，又有四輪時款合金胎軨同尾定翼組合；而前後一體式泵把連氣霸設計，重附有前後泊車感應裝置，還備有車尾魚眼鏡配搭，單係一身造型經已係既吸引又有瞄頭呢！</fontstyle></spanclass></p><p><spanclass><fontstyle>豪華裝備享受高  &#13;<br> 車廂三排七座位配搭，中排亦屬獨立組合，兩旁除備有雙電趟門外，中排之間更備有活動桌几，而且還有獨立腳踏㗎！&#13;<br> 中、後排多變化嘅組合，既可騰出更多載物空間外，標準裝備還包括原廠前後恒溫冷氣，又有高級AV系統連10吋LCD顯示屏幕，加上劇院式燈光裝置，以及原廠車門窗簾，置身其中可謂享受至愜意又滿足呢！</fontstyle></spanclass></p><p><spanclass><fontstyle>操控了得又出眾  &#13;<br> 原車以一台3.0公升V6偈，匹配4前速自動波，起跑加速有力又見行車暢順；其次，新車同樣備有四輪電子懸掛設計，可因應不同路面環境外，重附有主動式VSC同TRC系統，加埋四輪碟煞、ABS、BA連EBD裝置，制動重見得收放自如㗎！</fontstyle></spanclass></p><p><spanclass><fontstyle>記者評語：乘坐舒適度十足  &#13;<br> 至頂級G版有齊雙電趟門配搭，三排座椅坐得舒適又闊落，兼且重有賞心悅目嘅高級AV系統連屏幕，加上一套電子避震所帶出嘅穩妥操控感，無論駕駛者又或者係乘客，同樣會感受到一份愜意。&#13;<br> &#13;<br> <b> 豐田AlphardG3.0V6規格</b> &#13;<br> 引擎：2995ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：205/65R16&#13;<br> 尺碼：4800×1805×1935mm&#13;<br> 軸距：2900mm；車重：1865-1925kg&#13;<br> 新車售價：$449,000&#13;<br> 車輛提供：皇冠汽車（28661020）</fontstyle></spanclass></p></body></html>