<html><header><meta charset="utf-8"><title>04奧運指定復刻AJ再現江湖</title></header><body><h1>04奧運指定復刻AJ再現江湖</h1><p>誰說佐敦系不復當年勇？回顧03SneakersScene，被列入復刻名單的「裂紋王」AJIII（曾於94、01及03年再版復刻）就賣個滿堂紅，今時今日水貨依然企硬$1,500至$1,900！再數04體壇潮界盛事，首推雅典奧運會，而以此掛帥的紀念鞋早已整裝待發；最先打響聲勢是Puma，特別為雅典奧運推出4款限量版；而潮界龍頭Nike則完全復刻92年AJVII「9」號仔奧運版，但預計排期到今年9月才出閘。不過波鞋街就更威，今周已刮到對原汁原味92年AJVII「9」號仔，將AJ神話揭開序幕。&#13;<br>&#13;<br>記者：陳嘉文攝影：林栢鈞</p><p>100%狀態完美！玄門正宗92年奧運版AJVII，當年定價約$899，12年後身價四倍有突，本地海鮮價高企$3,999，而在eBay更炒高至$500美金，犀飛利！&#13;<br> &#13;<br> <spanclass><fontstyle>AJVII「9」號仔奧運版&#13;<br> CheckItOut  &#13;<br> 佐敦系的AJVII，生產年份為91至92年，當年Nike採納了佐敦的意見，將前代型號AJVI作改良，放棄了可見氣墊和一切多餘重量。AJVII在鞋底的中部運用了兩種不同物料，以Phylon包覆方式構成，隨着橫向支撐力的強化，鞋內應用了AirHuarache的彈性內墊設計，更加提高了貼腳性。此外，AJVII當年陪伴佐敦衞冕了第二年NBA總冠軍，亦成為1992奧運金牌的足下功臣。</fontstyle></spanclass></p><p><spanclass><fontstyle>AJ狂熱分子楊哥：&#13;<br> 原版佐敦有價有市！  &#13;<br> 楊哥儲齊歷代AJ，然而問心嗰句，他坦言對AJ的熱衷始於84年的AJI，終於95年的AJXI（此期數為佐敦光輝歲月）。「92年購入的AJVII奧運版才$900，今日竟可炒至近$4,000，證明原版AJ有價有市。」楊哥笑說。&#13;<br> &#13;<br> <b> 楊哥最愛頭六代AJ</b> &#13;<br> 楊哥愛AJ始自84年的AJI，即佐敦在NBA的第一年，平均每場比賽得28.3分，且總分為當季聯盟最高分──2,313分，並以此表現榮獲當年「年度最佳新人」頭銜。而歷代AJ，他最愛的有以下：</fontstyle></spanclass></p><p><spanclass><fontstyle>波鞋專家「四哥」最愛AJI  &#13;<br> 「紐約運動」店長，入行過10年，行內人稱他「羅四」或「四哥」；講到當今潮鞋走勢，佢簡直瞭如指掌。問「四哥」最愛的佐敦系，佢諗都唔使諗即答：「梗係神枱級AJI啦！」&#13;<br> 四哥話佐敦系的神話始自85年投產的AJI，未有復刻前，㗎仔直頭捧佢上神枱拜，高峯炒價更炒過萬！後94年作限量復刻，一早排隊都買唔到，直至01再度復刻及增加配色，才有機會買人生第一對AJI。&#13;<br> &#13;<br> <b> 「四哥」：漆皮AJI值得追捧！</b> &#13;<br> 「四哥」直言近數年潮界有個怪現象：唔係Crossover唔係限量別注，班潮友就唔吼！查實呢兩科噱頭動作擺明係呃細路，最終都係益咗班水貨炒家罷了。反觀近期漆皮AJI，冇炒價之餘對鞋又大名氣，都係Mark$799至$899，平過跑去日本買！</fontstyle></spanclass></p><p><b> 一周熱爆情報</b> &#13;<br> <spanclass><fontstyle>歐洲別注&#13;<br> JeffJohnson×NikeAirMax95&#13;<br> $1,399（a）  &#13;<br> 翻開近期㗎仔雜誌，唔知係咪連佢哋對OldSkool呢個Term都開始有啲厭，是故04要煲的話題作竟不乏Hi-tech鞋種，當中AirMax系的Max95更列入04潮鞋名單。無獨有偶，歐洲方面亦同時跟隊響應，找來與Nike關係密切的JeffJohnson「畫符」──推出別注Max95。</fontstyle></spanclass></p><p>售賣點：&#13;<br> （a）ChicagoSports（23981267）旺角奶路臣街17號B地下&#13;<br> （b）NewYorkSports（23989613）旺角花園街71號地下</p></body></html>