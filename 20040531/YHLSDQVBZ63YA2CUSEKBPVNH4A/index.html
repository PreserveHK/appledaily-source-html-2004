<html><header><meta charset="utf-8"><title>搶先測試全球最細Notebook火速到港</title></header><body><h1>搶先測試全球最細Notebook火速到港</h1><p>早前SONY喺香港記者會曇花一現嘅兩大創意VAIO，包括硬碟MP3VAIOPocket同超迷你NotebookU50，雖然官方講到明香港冇得賣，不過有新貨王之稱既MobileExpert，卻有本事火速引入兩部到港，今日就為大家實地解構呢部全球最細既手提電腦！&#13;<br>記者、攝影：徐影龍&#13;<br>ImageGirl：Natalie</p><p>單睇外貌，點都估唔到U50屬Notebook類，頂多似一部功能強勁既PocketPC，又或一部迷你版TabletPC。不過當SONY公布其規格時，由Celeron-M900MHz、20GB硬碟、256MB記憶體，再加埋完全版WindowsXP，根本實實在在就係一部手提電腦！U50面僅有167×108mm，比標準DVD盒重要細20%以上，厚度就約兩個DVD盒，做到咁細既好處，當然係方便拎出街之餘，重可安裝一堆用慣用熟既軟件，如《Office》、《PhotoShop》等，甚至當人人手持PDA喺街打《鑽石方塊》時，你已快人一步用WLAN玩埋《天堂II》！</p><p><br> &#13;<br> <spanclass><fontstyle>表現比預期好  &#13;<br> 實地測試時，筆者抄入《明日之後》嘅高解像預告片，發覺流暢度相當之不俗，尤其個5"TFT靚芒及高質喇叭，睇片一啲唔比流動DVD機輸蝕。速度方面，開啟單一程式時表現尚可，不過若同時運行多個軟件，就開始出現「微窒」情形，尤其用SONY將力推既《DoVAIO》影音統一介面時，始終畀人一種唔夠爽既感覺。以規格及流動性而論，U50賣價亦算合理，不過跟機並無外置式磁碟機或光碟機，出機人士要預多一筆喇。&#13;<br> 而U50升級兼超限量版U70P，則有Centrino1GHz、512MB記憶體及預裝WinXPPro，外形及其他規格不變，不過就需日本國民登記兼等一個月先買到，而MobileExpert預計呢個星期會有10部貨返，有興趣就要昅實喇。&#13;<br> &#13;<br> MobileExpert&#13;<br> 查詢電話：27577861</fontstyle></spanclass></p></body></html>