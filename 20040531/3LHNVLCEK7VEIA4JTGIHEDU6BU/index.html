<html><header><meta charset="utf-8"><title>神州車訊：<br>奧迪快馬AudiLeMansquattro現身北京</title></header><body><h1>神州車訊：<br>奧迪快馬AudiLeMansquattro現身北京</h1><p>早前閃電式到北京，除咗試部跑得又睇得嘅奧迪最新A8L，勤奮又上進嘅我又點會攤喺酒店唔出嚟探路吖？上京第一個朝早就竄咗去奧迪第一間位於大陸嘅展覽廳AudiForum，先發覺同香港得嗰幾盞大光燈射住啲新車嘅showroom好唔同；就連喺北京嘅最後一餐晚飯都竟然可以親眼睇到部同廠嘅概念車LeMans，今次神州之旅果然不枉此行！&#13;<br>&#13;<br>記者、攝影：朱維達</p><p><spanclass><fontstyle>試車前傳：參觀神州第一展覽廳  &#13;<br> 記得當日下晝先去試車，於是朝早就走咗去北京市長安街與東單大街路口東方廣場嘅AudiForum處昅昅，身為德國奧迪第一間神州showroom當然有唔少嘢睇啦！嗰日除咗有性感高䠷嘅露膊靚女，重有展示廳、投影區、兩間專賣店等，加埋電視幕牆配合杜比環迴音響，好似北京市嘅新景點，真係唔買都可以嚟睇吓！</fontstyle></spanclass></p><p><br> &#13;<br> <spanclass><fontstyle>飯局後記：快馬突然出現  &#13;<br> 食完喺北京最後一餐晚飯時，出到王府飯店門口突然見到一部早前喺法蘭克福車展出現過嘅奧迪LeMansquattro四驅超級跑車！&#13;<br> 呢部德國快馬嘅概念車由起步加速到100km/h只係3.7秒，除咗因為佢用上V型十缸引擎設計配合渦輪增壓後，最大馬力輸出達610匹，而且車架由碳纖維製成，致令車重只有1,530kg，雖則如此，部車去到超過300公里時，依舊有足夠下壓力穩定車身，預計2005年可投入生產。錯失上次去法蘭克福車展嘅機會，今次卻俾我親眼見到呢架SuperCar，加埋有兩位蛇腰靚女俾我哋任影唔嬲，Wow！不枉此行啦！</fontstyle></spanclass></p><p><spanclass><fontstyle>LeMansquattroProfile  &#13;<br> 引擎：5.0公升V10雙turbo引擎（中置）&#13;<br> 傳動：6前速F1波箱，四輪驅動&#13;<br> 馬力：610ps/6800rpm&#13;<br> 扭力：76.5kgm/1750rpm&#13;<br> 車重：1,530kg&#13;<br> 尺碼：1900×4370×1250mm&#13;<br> 0-100公里：3.7秒</fontstyle></spanclass></p></body></html>