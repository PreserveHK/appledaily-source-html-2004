<html><header><meta charset="utf-8"><title>愛心大使手記<br>齊參與義工服務社群</title></header><body><h1>愛心大使手記<br>齊參與義工服務社群</h1><p>踏入六月，香港高級程度會考順利完成，中學會考亦接近尾聲，莘莘學子終可鬆一口氣，享受一個悠長假期。想當年，大使喺呢段等放榜期間，一定約埋幾個同學仔去做暑期工，一來唔使坐喺屋企咁悶，二來可以賺番啲零用，幫補升學嘅學費、書簿費。&#13;<br> 不過，近年香港市道咁差，即使呢幾個月失業率有輕微回落趨勢，但學生哥要搵一份暑期工亦唔係咁容易，與其日日無所事事，不如做吓義工，幫吓人。<br> &#13;<br> <spanclass>學習課堂外知識 &#13;<br> 千祈唔好以為做義工係蝕底嘅事，其實做義工可以學到好多嘢，例如人際相處、策劃技巧等，學到嘅知識一生受用。&#13;<br> 其實學生哥要搵服務機會都好容易，最方便嘅係留意吓附近社區中心，亦可以瀏覽義務工作發展局網頁<ahref http:>www.avs.org.hk ；另外，《暖流》版不時會刊登一啲社會服務機構招募義工嘅消息，大家不妨揀啲啱心水嘅崗位，服務社群。&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></ahref></spanclass></p></body></html>