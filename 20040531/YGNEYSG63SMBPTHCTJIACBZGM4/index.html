<html><header><meta charset="utf-8"><title>　　張寶華：做新聞都講平等 - 李八方</title></header><body><h1>　　張寶華：做新聞都講平等 - 李八方</h1><p>平機會噚日同九龍婦女聯會，合辦咗一個「家庭崗位你有Say」嘅中學生辯論比賽，請得「新聞之花」張寶華（圖右）同埋港大嘅周永新做評判。寶娃話新聞其實同平等好有關係，據佢採訪唔同人嘅經驗，新聞最重要係平等，畀唔同嘅人都有機會講意見。&#13;<br> 寶娃不愧係大學辯論隊出身，新聞同平等雖然好似無乜關係，但咁都畀佢諗得到，重講得好有道理，八方真係服咗佢！&#13;<br> 講番個辯論比賽，最後由加拿大神召會嘉智中學，擊敗香港真光中學贏得冠軍，真係值得恭喜。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>