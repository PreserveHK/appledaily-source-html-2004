<html><header><meta charset="utf-8"><title>GEO首部伸縮機GC688隱藏鏡頭一推即影</title></header><body><h1>GEO首部伸縮機GC688隱藏鏡頭一推即影</h1><p>伸縮機於04年強勢襲港，尤其以一眾韓國廠商最為熱衷，繼三星D410之後，又有另一名「伸縮派」門生蒞臨香港報到。講緊嘅就係GEO首部伸縮機GC688，唔單止食正潮流大熱玩伸縮外形，影相鏡頭更鬼馬地放入機內，只要一推開就可以即刻影，加上靚聲及靚芒，有外形兼有內涵，相信又會再掀起另一個伸縮浪潮！&#13;<br>記者：劉耀祥&#13;<br>攝影：黃子偉&#13;<br>ImageGirl：May</p><p>伸縮機外形其實多年前於西門子身上已經見芳蹤，其後歐美廠商亦陸陸續續推出伸縮式手機，可惜始終未能成為大氣候，不過今年3月三星於德國CeBIT上狂晒04年新機，大部份都用上伸縮式外形，再加上甚受香港用家受落的韓系手機亦陸續發表伸縮式機種，似乎已經話畀各大用家聽，「伸縮」皇朝於04年正式降臨！</p><p><spanclass><fontstyle>伸縮設計玩大芒  &#13;<br> GEO對上幾部於香港登陸嘅機種都離唔開摺機或直身機外形，雖然夠大路可惜未能令人留下強烈印象。不過今次首趟推出伸縮式機種GC688，就令人眼前一亮，機身體積細小，只係比伸縮機始祖西門子的SL55略大，80g重量莫講話男士拎上手輕如無物，就連女性用家都一樣受落。用得伸縮式外形，直接受惠者首選是彩芒面積，皆因毋須再顧慮鍵盤排列，而GC688用上1.8吋大6萬5千色TFT彩芒，開機熄機都有靚靚Wallpaper迎賓同送客，睇都睇得開心啲，不過機面的四方掣及兩旁的功能鍵就屬敗筆之處，女士用都係啱啱好，一般人手指就真係隨時誤中副車。</fontstyle></spanclass></p><p><br> &#13;<br> <spanclass><fontstyle>鏡頭收埋夠鬼馬  &#13;<br> 手機嘅影相鏡頭多數都係放喺機背、機頂，又或者機側，GC688則善用伸縮機特點，將鏡頭放喺機中間，只要推開機面，機背鏡頭就會出動，推起影相嗰下真係吸引唔少目光。而韓系手機影相一向有保證，GC688亦唔例外，30萬像素鏡頭雖未屬頂級之列，但係亦合格有餘，影相反應亦都唔差。不過玩意就較少，只有旋轉、夜間及4倍Zoom，相框、小圖示一律欠奉。而聲效亦都係GC688強項之一，64和弦夠晒大聲，內置鈴聲亦屬大路樂曲，只係一般啱聽。</fontstyle></spanclass></p><p><b> Profile</b> &#13;<br> 制式：GSM850/900/1800/1900四頻&#13;<br> 顯示器：65,536色/128×160像素/TFT&#13;<br> 鏡頭：30萬像素/4倍數碼變焦&#13;<br> 功能：64和弦、GPRS、MMS、連環快拍、WAP&#13;<br> 備用時間：120小時&#13;<br> 通話時間：80分鐘&#13;<br> 體積：85×44×23.5mm&#13;<br> 重量：80g&#13;<br> 查詢：26377113（MobileConcept）&#13;<br> $2,580</p><p><spanclass><fontstyle>同場精選伸縮機  &#13;<br> 近期市面上湧現唔少伸縮式，不過「縮」法亦不盡相同，總之就各有各「縮」，想「伸一伸、縮一縮」，以下總有款可以合你心意。</fontstyle></spanclass></p><p><br> &#13;<br> <b> 查詢</b> &#13;<br> （a）華迅電訊（23819022）&#13;<br> （b）精密科技（23916311）</p></body></html>