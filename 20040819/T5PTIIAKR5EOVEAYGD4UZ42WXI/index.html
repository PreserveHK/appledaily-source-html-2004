<html><header><meta charset="utf-8"><title>倒米女星卡塔質疑產品</title></header><body><h1>倒米女星卡塔質疑產品</h1><p>澳洲女星卡塔布蘭切（CateBlanchett）最近啱啱成為美容品牌SK-II嘅新代言人，點知佢真係唔識趣，竟然質疑𠵱家啲化妝品嘅真正效用，有冇廣告講到咁犀利，重話化妝品商似乎有搵笨之嫌。好彩卡塔補番句話佢簽SK-II係相信呢個品牌唔會剝削顧客。佢又話𠵱家呢類廣告好鍾意搵啲十幾歲嘅𡃁妹拍，事實上三十幾歲嘅女人先會有足夠嘅人生經驗喎。</p></body></html>