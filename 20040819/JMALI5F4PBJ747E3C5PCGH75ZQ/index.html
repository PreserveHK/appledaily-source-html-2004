<html><header><meta charset="utf-8"><title>Joybook8100豪華升級版</title></header><body><h1>Joybook8100豪華升級版</h1><p>Joybook8100屬BenQ旗艦級筆記簿電腦，強調擁有超勁影音功能，最近就推出豪華升級版，當中包括5大硬件升級；最主要係處理器將升級至Intel最新嘅Dothan，即Pentium-M725（1.6GHz），具備2MBL2快取記憶體去提高效能，無線網絡兼容性及速度亦都有所提升，可以玩晒802.11b及g，對大部份網絡都適合使用。其他升級為記憶體亦提高至512MB、60GB硬碟及轉為配備DVD+RW，令整體實用性及表現大為提升，加埋原本規格內嘅15.4吋16:10、1,280×800高解像度靚芒，ATIMOBILITYRADEON9600顯示卡，打機同睇戲都一樣保證流暢。機身還內置有2組IEEE1394、4組USB2.0、1組PCMCIA，方便接駁各類數碼配件，無論咩要求嘅用家，8100都可滿足得到。&#13;<br>&#13;<br>記者：許福合&#13;<br>&#13;<br><b>BenQHK</b>&#13;<br>查詢電話：23302929</p></body></html>