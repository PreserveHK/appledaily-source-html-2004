<html><header><meta charset="utf-8"><title>冇女朋友　玩比堅尼公仔頂檔<br>基仔收個唱期票賀牛一</title></header><body><h1>冇女朋友　玩比堅尼公仔頂檔<br>基仔收個唱期票賀牛一</h1><p>古巨基近日忙於在上海拍攝新戲《愛情短訊》，昨日是他三十二歲生日，電影公司及經理人齊在上海為他慶祝生日，基仔表示希望覓得自己的灰姑娘，其經理人黃柏高更謂已入紙紅館，準備明年為他舉辦處男個唱。</p><p>昨日古巨基在上海新華路拍攝一場踩單車戲份，吸引二百多人圍觀，不少內地影迷更圍着他拍照，適逢昨日是他三十二歲生日，工作人員特地為他慶祝生辰，於拍攝現場一薄餅店做了一個以比堅尼女郎作裝飾的蛋糕給他，基仔看見公仔的比堅尼移位，便用手為其整理衣裝，惹得全場大笑。<br> &#13;<br> <spanclass>裸女布丁回家吃 &#13;<br> 基仔好友吳家樂託人送來一個裸女布丁，基仔拿着裸女布丁表現尷尬，有人叫他即場試食，他無奈地笑說：「留返屋企先啦。」一班歌迷亦送上三十二個紅雞蛋，又帶領現場圍觀的市民合唱生日歌，令基仔十分感動。&#13;<br> 昨日不用拍攝的戲中女主角張韶涵也特地前來送花祝賀，張韶涵說：「我送的花都是紅色紫色，祝他大紅大紫，裏面還有帝王花，希望他可以好像帝王一樣。」<br> &#13;<br> <spanclass>向男歌手獎進發 &#13;<br> 而基仔經理人黃柏高也由香港飛來上海，他表示：「基仔新碟反應好好，歌都上晒音樂榜的冠軍，我重入紙去紅館，明年三月幫佢開三至五場演唱會，當係生日禮物，佢今年在唱歌方面成績好好，年尾我哋會全力催谷佢，向男歌手獎的目標進發。」&#13;<br> 基仔聞言十分開心，他說：「男歌手？咁今年嘅禮物一定要今年送喎。」問到生日願望，基仔說：「希望搵到我心目中的灰姑娘，點解唔係白雪公主？白雪公主太完美喇，我要平凡啲就夠。」基仔又說：「拍呢套戲好開心，劇組今日個個叫我基爺，話我生日大晒喎。」</spanclass></spanclass></p></body></html>