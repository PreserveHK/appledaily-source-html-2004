<html><header><meta charset="utf-8"><title>新車速報：<br>率先睇平治612匹開篷超跑</title></header><body><h1>新車速報：<br>率先睇平治612匹開篷超跑</h1><p>兩座位跑車、612匹馬力、開篷設計，綜合以上所有線索，好多人都會以為係講緊法拉利、林寶堅尼、瑪莎拉蒂呢類超級跑車，但其實以上所有數據均來自平治最新一部超級跑車SL65AMG。呢部被稱為全世界最Powerful嘅「超跑」，全港第一部已經喺大前日運抵本港，想知呢部「辣嘢」有幾掂？即刻帶你率先睇。&#13;<br>&#13;<br>記者：黃婉冰　攝影：楊錦文</p><p><spanclass><fontstyle>撻火　狂轟　勁飆  &#13;<br> 新鮮滾熱辣，大前日先抵港嘅SL65AMG（平治車專門改裝商）可謂深藏不露，SL車殼換上一副6000ccAMGBiturbo引擎，馬力高達612匹，睇數字都知呢部係「辣嘢」，一撻火，引擎「轟」一聲，再輕踏油門，成架車已向前衝，喺鬧市都足以見識其威力。新車配備有五前速+/-波外，同時有C（Comfortable）同S（Sport）兩種懸掛模式，可因應唔同路面情況而作出調整。&#13;<br> &#13;<br> <spanclass><fontstyle>野馬車身　貴格車廂  &#13;<br> 有一副跑車引擎，但想不到車廂設計反而欠缺跑味，桃木內飾，保留一貫平治高貴賣相，但安放在這部「野馬」上，始終感覺有點格格不入，若然可以加入多少少跑車元素，玩「路上狂奔」時會更好Feel。同其他SL車系一樣，配套集科技與貴氣於一身，衞星導航系統、記憶電動真皮座椅連冷暖系統、全玻璃天幕頂、無匙系統，設備足夠有餘。&#13;<br> &#13;<br> <spanclass><fontstyle>全身AMG裝束  </fontstyle></spanclass></fontstyle></spanclass></fontstyle></spanclass></p><p><spanclass><fontstyle>Mercedes-BenzSL65AMG&#13;<br> 至潮裝備CheckPoint  </fontstyle></spanclass></p><p><spanclass><fontstyle>超級跑車超級享受  </fontstyle></spanclass></p><p><spanclass><fontstyle>廿秒收篷  &#13;<br> 天幕式硬頂，開關同軟篷一樣快手靈活，更可搖控操作，開篷、閂篷一樣唔超過二十秒，動作乾淨利落。</fontstyle></spanclass></p><p><spanclass><fontstyle>Mercedes-BenzSL65AMGProfile  &#13;<br> 引擎：5980ccV12SOHC&#13;<br> 馬力：612ps/4800rpm-5100rpm&#13;<br> 扭力：105kgm/2000rpm-4000rpm&#13;<br> 傳動：五前速自動波&#13;<br> 懸掛：（前）四連桿（後）多連桿&#13;<br> 制動：（前）碟式（後）碟式&#13;<br> 輪胎：255/35ZR19&#13;<br> 尺碼：4535×1815×1298mm&#13;<br> 軸距：2560mm&#13;<br> 0-100公里：4.2秒；極速：250km/h&#13;<br> 車輛提供：富利堡汽車公司（28776700）</fontstyle></spanclass></p><p><spanclass><fontstyle>其他極速之選&#13;<br> 林寶堅尼Murcielago	$3,680,000  &#13;<br> 有「路上狂牛」之稱，早前更新增6前速E-Gear半自動波箱，附設F1賽車式轉檔推桿，令更多車迷對其心郁郁，配合6193ccV12引擎，580匹馬力，同樣是車迷心目中的「狂野跑車」。</fontstyle></spanclass></p><p><spanclass><fontstyle>法拉利612Scaglietti	&#13;<br> $3,588,000  &#13;<br> 一部四座位超級跑車，配備5748ccV12引擎，540匹馬力，安放在輕磅碳纖車殼上，感覺依然好似飛一樣快，其響到「拆天」嘅引擎聲，依然係其最吸引人之處。</fontstyle></spanclass></p></body></html>