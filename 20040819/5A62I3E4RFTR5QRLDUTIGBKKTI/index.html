<html><header><meta charset="utf-8"><title>增值空間：<br>7萬聽障VS10傳譯員學手語打破隔膜</title></header><body><h1>增值空間：<br>7萬聽障VS10傳譯員學手語打破隔膜</h1><p>現今社會最着重人際溝通，當兩文三語已經成為必備條件，又有否想過學習手語自我增值？據政府統計處數字指出，全港聽障人士接近7萬名，有部份商業機構便睇準需求，提供手語客戶服務，進一步增強市場競爭力。其實，除了醫護人員、紀律部隊、社工外，任何有機會要與人接觸的行業都有需要學習手語。&#13;<br>&#13;<br>記者︰陳漢威　攝影︰陳陶鈞&#13;<br>Model︰Jessica、Emily、Yoko（RichStrategy）</p><p><spanclass><fontstyle>有趣手語逐個捉  </fontstyle></spanclass></p><p><spanclass><fontstyle>懂手語助「疑匪」加薪$500  &#13;<br> 「我細妹喺銀行做出納員嗰陣，有個人形迹可疑入到銀行東張西望，銀行職員懷疑佢嚟打劫，好彩我細妹識手語，發現佢係聽障人士，先將呢次誤會化解，最後重幫到呢位聽障人士㖭。」經過這次「傑出」表現，Sara細妹即時獲加薪$500，試用期更由三個月縮短為兩個月。「因為細妹呢次經歷，令我覺得手語可以幫人重可以幫自己，所以就喺三個月前讀咗個手語課程。」</fontstyle></spanclass></p><p><spanclass><fontstyle>與鄰居化解誤會  &#13;<br> 「屋企對面有對夫婦，撞口撞面都唔會打招呼，原本以為佢哋好冷漠，但學咗手語之後先發現佢哋係聽障人士，從此多咗傾偈，始終鄰居都應該守望相助。」除了與鄰居溝通可以運用手語外，Sara坦言生活上有機會接觸聽障人士的話都會提供協助。「我本身係一名教師，工作上較少接觸聽障人士，但以前做護士時曾經接觸過，但又束手無策。不過𠵱家喺街度見到佢哋有事都可以幫到手。」</fontstyle></spanclass></p><p><spanclass><fontstyle>出路  </fontstyle></spanclass></p><p><spanclass><fontstyle>法庭手語傳譯員供不應求  &#13;<br> 靜聲手語組會長黎先生表示，除了對日常工作有幫助外，學曉手語更可成為傳譯員和導師。「所有民事或刑事嘅法律訴訟，必須經過手語傳譯員作繙譯。此外，如果聽障人士要結婚或買樓等，都需要請手語傳譯員協助，但本港兼職法庭手語傳譯員只有約10名，所以聽障人士經常要遷就傳譯員嘅『檔期』。」</fontstyle></spanclass></p><p><spanclass><fontstyle>半年上課年半實習  &#13;<br> 兼職手語傳譯員時薪達$204，而手語傳譯員多數由聽障人士服務中心推薦，所以人手有限，但未來可望制訂考試制度，讓更多人士入行當傳譯員。「其實學員還可選擇做導師，初學者一般須6至9個月時間學習，再經大約年半時間作實踐，表現理想的話便有機會被聘請為手語導師，時薪最少都有$200。」黎Sir補充，由於各地的手語有別，所以暫時沒有一個國際認可的手語專業證書。</fontstyle></spanclass></p><p><spanclass><fontstyle>學員心聲  </fontstyle></spanclass></p><p><b> 物理治療師自我增值</b> &#13;<br> 「姑姐本身有聽障問題，所以希望可以學識手語同佢多啲溝通，加上職業需要，希望可以學多種技能，畀自己多個機會發展。」本身從事物理治療的黎先生，希望透過學習手語自我增值，同時希望可以幫助一些有這方面問題的病人。</p><p><b> 學多種語言為社工鋪路</b> &#13;<br> 「本身喺英國讀社工系，好想返嚟香港做社工，學識手語就好似學多樣語言一樣，希望會對我搵工有幫助。」Ceci希望將來可以到聾人中心服務，幫助他們融入社會。</p><p><spanclass><fontstyle>課程資料  &#13;<br> <b> 手語初級證書課程</b> &#13;<br> 主辦機構︰循道衛理中心西灣河綜合青少年服務與靜聲手語組合辦&#13;<br> 內容︰認識香港手語單字、詞語、文法及日常句法使用、與聾人溝通技巧、手語歌曲等。&#13;<br> 開課日期︰10月2日至12月4日（逢星期六）&#13;<br> 費用︰$350（共15小時）&#13;<br> 查詢︰81066655&#13;<br> &#13;<br> <b> 手語初階</b> &#13;<br> 主辦機構︰青年會專業書院&#13;<br> 內容︰與聾人溝通技巧、認識手語單字及詞語，手語使用等。&#13;<br> 開課日期︰9月18日至11月20日（星期六）&#13;<br> 費用︰$550（共15小時）&#13;<br> 查詢︰27833500&#13;<br> &#13;<br> <b> 手語初級課程</b> &#13;<br> 主辦機構：香港聾人福利促進會&#13;<br> 內容：掌握與聽障人士溝通方法及技巧，與聽障人士能更流暢地溝通。&#13;<br> 開課日期：9月3日至11月26日（逢星期五）&#13;<br> 費用：$350（共15小時）&#13;<br> 查詢：27111974</fontstyle></spanclass></p><p><spanclass><fontstyle>剔除誤解溝通第一步  &#13;<br> 1.聾人是啞巴：其實他們大部份都有健全聲帶，能發出聲音。&#13;<br> 2.助聽機幫助聽到所有聲音：耳機只能把微弱聲音擴大，但會失真。&#13;<br> 3.手語能傳達所有意思：太深入和抽象的訊息其實難以表達。&#13;<br> 4.聾人利用唇讀法可明白別人說話：嘴唇的移動因人而異，他們只靠觀察推測說話內容。</fontstyle></spanclass></p></body></html>