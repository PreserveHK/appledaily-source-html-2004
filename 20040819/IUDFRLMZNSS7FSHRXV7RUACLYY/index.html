<html><header><meta charset="utf-8"><title>爆機狂迷：搶先金碟試玩<br>TheSims2努力搵錢建六層豪宅</title></header><body><h1>爆機狂迷：搶先金碟試玩<br>TheSims2努力搵錢建六層豪宅</h1><p><br>&#13;<br>前作《TheSIMS》憑着創新嘅玩法，吸引唔少玩家成為此遊戲忠實支持者，更成為史上最暢銷的遊戲之一！第二集《TheSIMS2》亦整裝待發，能否再創紀錄還未知道，不過喺04年E3遊戲展上，《TheSIMS2》就首先取得大會最佳模擬遊戲美譽。玩家於遊戲內首次可完全控制模擬市民嘅整個人生，每個決定都咁重要而有深遠影響，體驗更互動真實嘅「模擬生活」。&#13;<br>&#13;<br>記者：許福合</p><p>為咗令模擬世界更真實，《TheSIMS2》使用類似《SimCity》嘅操作介面，各種道具或指令都會分類存放，而玩家一開始更可以自訂模擬巿民嘅外貌，由臉部特色，到家居服、正式服都有得揀，可選擇嘅項目非常多而且細微，與第一代完全不能相比。另外以往單層式房屋亦有所「改進」，今集連埋地牢，一共可起到6層高，加埋全新家具、燈飾及各類用品，保證各位模擬市民一定可以住得舒舒服服。</p><p><br> &#13;<br> <spanclass><fontstyle>三大版本同時發售  </fontstyle></spanclass></p><p><br> &#13;<br> 對應機種：Windows&#13;<br> 遊戲類型：SLG&#13;<br> 遊玩人數：1人&#13;<br> 遊戲語言：中?英文版&#13;<br> 推出日期：9月14日&#13;<br> ElectronicArts&#13;<br> 查詢電話：21129988</p><p><spanclass><fontstyle>全新DNA系統  &#13;<br> 今集另一個創新係加入DNA系統，透過DNA，模擬市民可以將身體特徵遺傳至下一代，而血緣相近嘅人，無論長相同行為，都會與父母或祖先相似，而且隨着時間進行，模擬市民嘅外貌亦會有所改變，除咗必然變老外，年齡亦會限制模擬市民嘅行為，例如未成年不能找工作，經常看電視嘅巿民又會更易有大肚腩，介面上就特別設有肥瘦數值，可以從而知道模擬市民嘅健康情況，欠佳時就要多做運動，練番6嚿腹肌。另外人愈大，當然會有唔少回憶，今集特別設有記憶專區，可翻查重要事件，如親友結婚，就會記錄在內。</fontstyle></spanclass></p><p><br> &#13;<br> <spanclass><fontstyle>滿足市民期望  &#13;<br> 每名模擬市民都會有唔少理想或人生目標，當玩家能協助達成目標，會獲得「生命分數」，不過這個理想要不時留意，因為模擬市民同唔少人一樣，經常會改變想法，所以見到能應付嘅目標時，記住先將之「鎖定」，令模擬市民達成目標前不會再三心兩意，較容易邁向理想人生！當遊戲進行時，不妨多留意模擬市民動作反應，他們會透過動作以及首次出現嘅臉部表情來表達情緒同感覺，與其他模擬市民亦會建立起複雜關係。職業種類亦有更多變化，而今集模擬市民更不用天天上班，介面上會列出要上班嘅日子，連年假都有，當生病時還可以致電回公司請病假，比第一集真實不少。</fontstyle></spanclass></p></body></html>