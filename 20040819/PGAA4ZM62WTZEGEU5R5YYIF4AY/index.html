<html><header><meta charset="utf-8"><title>Wyman《Y》時裝狂人日記</title></header><body><h1>Wyman《Y》時裝狂人日記</h1><p>Wyman第一本書終於出版。金色封面大大一個Y字，金碧輝煌，很Loud，很Wyman。&#13;<br>封面上大大個字寫着「黃偉文第一本書（竟然係時裝書！）」作者自我簡介：「黃偉文，填詞人，其實最鍾意買嘢，最憎寫字。」鍾意買嘢當然真，但話自己最憎寫字，卻每天以文字賺取可觀收入，這其實是一種狂傲。</p><p><spanclass><fontstyle>時裝界米高摩爾  &#13;<br> 文章自03年9月在《Milk》連載以來，已成為潮流/雜誌/創作界每周必讀。Wyman獨特之處是並不「教你」打扮，而是由時裝消費者角度出發，他就如米高摩爾（《華氏911》導演），既作血統分析，又親身帶隊兼出鏡示範。他喜惡分明，嬉笑時陰啲陰啲又窒人幾句，怒罵亦毫不留手。小市民都崇拜真性情，愛人直腸直肚，唔Buy扮中立。沒有大班梁文道，不代表我要聽周融。&#13;<br> 書賣$120，共輯錄21篇文章，其實有點貴，尤其對於每期花$12買《Milk》剪存其專欄的讀者來說（儲咗成年何止21篇）。回頭想想，黎堅惠的《個人裝備》（售$68）00年7月出了一集就沒了下文，《Y》貴得來相信有其道理（作者話：$120，不夠你買錯一件衫）。江湖人語：Wyman佢老哥緊張本書（甚過寫詞），但姿態係會隨時唔寫。如果書唔賣得，我只怕他有一日寧願學起陶傑、蔡瀾來，帶時裝團！	記者：何兆彬&#13;<br> 售賣點：各大書店</fontstyle></spanclass></p><p><spanclass><fontstyle>節錄Wyman精句：  &#13;<br> ‧畢生至大噩夢是瞓醒發現自己個衣櫃同劉德華調轉咗，雖然已經比郭富城對調好彩！&#13;<br> ‧有段很長時期，Dr.Martens像我媽，其實愛，但大庭廣眾不好意思認。&#13;<br> ‧所謂時裝設計師只有兩種，絕絕絕大部份其實是造型師（Stylist），即是將一些既有時裝元素重新調配擺位。</fontstyle></spanclass></p></body></html>