<html><header><meta charset="utf-8"><title>Innostream新摺機賣靚聲靚畫</title></header><body><h1>Innostream新摺機賣靚聲靚畫</h1><p>Innostream推出新機嘅頻率，可謂眾手機商之冠，平均三幾個禮拜就有一部新機登場。新作Inno30外形依舊帶有濃厚Innostream風格，傳統摺機外形真係行街喺櫥窗見到，都隨時唔多覺係新機。雖然如此，Innostream一向極其出色嘅靚聲靚畫面就繼續幫Inno30撐場，30萬像素影相鏡頭，可以玩數碼變焦之外，更可以拍攝20秒短片。而其他玩意亦都唔少，9連拍、7種效果，以及相片編輯，加相框同Crop相都任你發揮。而6萬5色外芒可以睇時間之餘亦可以影相，方便用家。聲效方面則有64和弦及支援MP3鈴聲，其他指定動作如MMS、GPRS、錄音等亦唔少得，摺機Fans又多一個選擇。&#13;<br>&#13;<br>記者：劉耀祥</p><p><br> &#13;<br> <spanclass><fontstyle>PROFILE  &#13;<br> 制式：GSM900/1800/1900三頻&#13;<br> 外芒：6萬5色/96×64像素&#13;<br> 內芒：26萬色/128×160像素&#13;<br> 鏡頭：30萬像素&#13;<br> 記憶體：3MB&#13;<br> 功能：64和弦、MP3鈴聲、MMS、GPRS&#13;<br> 備用時間：110小時（超薄鋰電）130小時（厚電）&#13;<br> 通話時間：2.5小時（超薄鋰電）3.5小時（厚電）&#13;<br> 體積：87×46×24mm&#13;<br> 重量：91g&#13;<br> 查詢：31028787（星光電訊）</fontstyle></spanclass></p></body></html>