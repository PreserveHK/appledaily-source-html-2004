<html><header><meta charset="utf-8"><title>　　馮檢基運動少風濕多 - 李八方</title></header><body><h1>　　馮檢基運動少風濕多 - 李八方</h1><p>日前八方講過馮檢基唔夠啲老婆婆打乒乓波，原來阿基真係運動少，風濕多。&#13;<br> 佢同八方講，後生嗰陣鍾意打乒乓波同羽毛球（唔知點解，凡係左傾嘅，都鍾意呢兩味），後嚟去咗英國讀書，學識咗打英式桌球，返咗香港，都成日有打。&#13;<br> 不過，做咗立法會議員，就連枱波都放棄埋，因為啲波場有段時間係黑社會行業，佢驚住畀八方或者啲記者撞到，影埋相就唔係幾好。&#13;<br> 所以話呢，做咗尊貴議員就多咗好多限制，以阿基為例，咪講話骨場魚蛋檔唔幫襯得，就連波仔，都唔可以亂咁篤。&#13;<br> 阿基話都知咁落去唔掂，冇波仔篤遲吓都係要搵番種運動，保持體力，否則唔止輸波畀老婆婆，以後咁點同人爭？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>