<html><header><meta charset="utf-8"><title>股路縱橫：新業務勁僑雄值得憧憬</title></header><body><h1>股路縱橫：新業務勁僑雄值得憧憬</h1><p>香港經濟在03年下半年由谷底回升，樓市反彈，股市大升，特別係國企股，升幅更以倍計，即使到年底，熱錢重源源流入，展望2004年，一片好景，樓價同股價繼續上升，謹祝各位股民投資順景、心想事成。&#13;<br> 僑雄國際（381）近期股價大升，主要係反映業務成功走向多元化。僑雄原以產銷玩具為主，近日開展的新業務，足以令僑雄搖身一變成為高增長股，盈利升幅以倍計，甚至會引來基金覬覦，係04年可留意對象。&#13;<br> 先介紹中國中化集團，佢在全球500強公司中名列248位，在中國500強企業中排名第5，僑雄新組成的合營，就係同中化集團旗下唯一的上市公司中化國際（滬600500）合作，僑雄佔30%，中化佔25%，其他兩名股東係桑陽紡織（佔23%）及HarvestCity（HC）（佔22%），僑雄可在1年內向HC購入合營17%股權。&#13;<br> 合營公司總投資2.3億元，在江蘇江陰市設廠，研發及產銷氨綸，預期生產設施可在今年底前落成，首階段氨綸年產量約5000噸，完全投產後可倍增至10000噸。<br> &#13;<br> <spanclass>傳已有基金「敲門」 &#13;<br> 氨綸係高彈性纖維材料，加入小量氨綸，可使布料變得更柔順和舒適，由於紡織界已廣泛應用，因此求過於供，今年內地需求量估達8.1萬噸，而產量則不足5萬噸，以現時氨綸每噸售價10萬元人民幣計，估計今年中國氨綸市場的營業額逾80億元人民幣。&#13;<br> 中化從事化工產品營銷，生產的PTMEG係製造氨綸的主要原料，亦係內地唯一的生產商，中化將會以低於市價5%供應合營公司，而另一股東桑陽則擁有龐大紡織客戶群，為合營提供穩定客戶基礎，因此，合營投產後，將可迅速打開市場，並在競爭方面佔有極大優勢。&#13;<br> 由於合營企業營運成本較同業低，邊際利潤保守估計可達30%，以合營全面投產及僑雄增持到47%後計算，估計合營企業每年盈利逾2億元，而僑雄應佔約9000萬元，加上本業所提供的收益，PE將會大幅調低到單位數字。&#13;<br> 僑雄前景經已大大轉好，傳已有基金「敲門」，短期內或會有動作。&#13;<br> 郭兆誠</spanclass></p></body></html>