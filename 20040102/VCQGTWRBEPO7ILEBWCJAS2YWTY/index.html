<html><header><meta charset="utf-8"><title>一味窩輪：地產股Call輪搵銀對象</title></header><body><h1>一味窩輪：地產股Call輪搵銀對象</h1><p>合皮扭耳，新嘅一年來臨，大家多賺。今年，樓市復甦有望，有估計會升5%，有估計會升20%。去年沙士疫潮之後，樓價升咗15至20%，豪宅升幅更勁。樓價睇好，地產股要望多幾眼，地產Call輪係搵銀對象。<br> &#13;<br> <spanclass>想搏殺揀9118 &#13;<br> 新地（016）與長實（001），Call輪比較多，比較易揀。新地Call輪主角有兩件，9118與9095。9118喺5月到期，輪價56仙，溢價8.1%，槓桿率11.5倍，呢件交投最活。9095今年4月夠鐘，輪價86仙，溢價3.7%，槓桿率7.5倍。搏殺，揀9118。想風險相對細啲，可能回報亦較細，揀9095。&#13;<br> 長實Call輪有3件諗得吓，9074、9065同9756。9074喺6月到期，輪價70仙，溢價5.3%，槓桿率8.8倍，交投稍嫌少啲。9065今年3月夠鐘，輪價44仙，溢價4.3%，槓桿率14倍，爆炸力強，壽命稍嫌短啲。9756亦係3月到期，輪價93仙，溢價0.7%，槓桿率6.6倍，溢價好正，槓桿率亦唔錯，衰在成交疏到極，除夕嗰日交投一片空白。&#13;<br> 假前中石油（857）與中石化（386）飛起，中海油（883）開採油田產量目標調低繼續有不利影響，再散40仙，之前一日已先散50仙，有機會出現技術反彈，低吼Call輪，有兩件可以考慮，9255同9917。兩件都係7月到期，9255波幅會大啲。&#13;<br> 章　盛</spanclass></p></body></html>