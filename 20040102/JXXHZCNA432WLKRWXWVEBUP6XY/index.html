<html><header><meta charset="utf-8"><title>負重病遊行力爭生存權</title></header><body><h1>負重病遊行力爭生存權</h1><p>【本報訊】梁志明因醫管局決定關閉威爾斯親王醫院的肝臟移植中心，令他由威院輪候換肝名單的排第一位，跌至現時的第二十二位，換肝救命遙遙無期。瀕於生死邊緣的他昨日不顧身負重病，仍堅決參與遊行，他憤恨說：「當局當初應承我可以優先換肝，但結果食言，所以我今日無論身體幾咁唔舒服，我都堅持嚟參加，表達不滿。」&#13;<br> 7.1因身體不適而未能參加遊行的梁志明稱：「特區政府政策混亂，又黑箱作業，完全漠視我哋病人生存權利，我已經對董建華完全失望，我要盡力爭取民主。」但因身體不適，他無奈在中途終止遊行返家休息。&#13;<br> 薛培餘昨則代表沙士死者家屬參加遊行，他的八十歲母親在屯門醫院不幸感染沙士導致死亡，他憤然說：「我媽媽喺四月入醫院被交叉感染沙士，但醫院直至五月中我媽媽臨死前幾日先至通知我，話我媽媽感染咗沙士，簡直係隱瞞錯失！」&#13;<br> 他直斥：「政府至今仍無好好向我哋交代沙士嘅嘢，我今次參加遊行係要還所有沙士死者同病者一個公道，希望董建華能真正聽取市民心聲，知道佢自己做緊啲低能嘢，更希望楊永強立刻辭職！」</p></body></html>