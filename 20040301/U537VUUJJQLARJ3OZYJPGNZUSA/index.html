<html><header><meta charset="utf-8"><title>升級Corolla新裝門邊鏡連指揮燈</title></header><body><h1>升級Corolla新裝門邊鏡連指揮燈</h1><p>向來係1.5公升級家庭房車長青樹嘅豐田Corolla，代理繼早前推出Facelifted新版後，最近再度升級，特別為其加裝門邊鏡連指揮燈，成為該車系最新賣點。&#13;<br>&#13;<br>記者：鄭達基　攝影：陳智良</p><p><spanclass><fontstyle>全新鬼面罩及尾燈  &#13;<br> 新一代豐田Corolla甫登場便教人留有深刻印象，而早前推出嘅Facelifted新版，就更加吸引，皆因除換裝上附自動開關功能嘅HID頭燈、雨點感應自動開關水撥、全新鬼面罩、新款尾燈及15吋跑車合金胎軨組合外，𠵱家更加入門邊鏡連指揮燈，此舉不但令造型變得更吸引，亦可增強行車安全度！</fontstyle></spanclass></p><p><spanclass><fontstyle>車廂較舊版闊落  &#13;<br> 由於尺碼較舊有型號有明顯增加，再加埋前後兩排以高級真皮鑲嵌嘅座椅，新一代Corolla車廂更寬敞更好坐。至於設備方面，不但有車門電窗、門邊電鏡及電天窗外，重有CD連MD高級音響、恒溫冷氣，當然唔少得重有能保障車上乘客嘅雙安全氣袋啦！</fontstyle></spanclass></p><p><spanclass><fontstyle>慳油運轉靜  &#13;<br> 新車沿用一台1.5公升直4偈，響豐田獨有嘅VVT-i技術輔助下，慳油好力唔在講，而且重有運轉寧靜順滑嘅好處！至於剛強底盤組合加四輪碟煞、ABS、EBD及BA等電子系統，循迹性及制動表現暢順。</fontstyle></spanclass></p><p><spanclass><fontstyle>豐田Corolla小檔案  &#13;<br> 引擎：1497cc直4DOHC&#13;<br> 馬力：106ps/6000rpm&#13;<br> 扭力：14.8kgm/4200rpm&#13;<br> 傳動：4前速自動波，前輪驅動&#13;<br> 尺碼：4390×1695×1470mm&#13;<br> 軸距：2600mm；車重：1020-1090kg&#13;<br> 新車售價：$149,040（豪華版）&#13;<br> 車輛提供：皇冠汽車（23678332）</fontstyle></spanclass></p></body></html>