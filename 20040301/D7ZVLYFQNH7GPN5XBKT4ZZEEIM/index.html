<html><header><meta charset="utf-8"><title>數碼影音：<br>唔過千CMOSCam仔機身減磅大升級</title></header><body><h1>數碼影音：<br>唔過千CMOSCam仔機身減磅大升級</h1><p>經美國PMA2004對來年新數碼相機預覽後，新一輪半專業機之戰將會是800萬像素之爭；至於腦場的CMOSCam仔都反應好快，亦將解像度提升至500、600萬像素迎戰，令人心動者係價格並冇隨之而「升級」，唔過$1,000買到手之餘，重要功能配備大升格！&#13;<br>&#13;<br>記者：朱崇德　攝影：陳偉強、Colin&#13;<br>ImageGirl：Karen</p><p>唔過千Cam仔，一直打破唔到大大嚿、膠味重，解像度唔過200、300萬像素宿命，無非將貨就價也！最近Speed兩部新機就係要挑戰極限，喺呢幾方面功能大升級。&#13;<br> &#13;<br> <spanclass><fontstyle>超薄機身和味濃  &#13;<br> GL380可以堪稱現時腦場最纖巧的CMOSCam仔，機身只有85×56×18mm，大概只如一副啤牌之大小；全金屬打做機身，型仔到成部IXUSi咁款，和味極濃。&#13;<br> 全機核心是一枚200萬像素CMOS感光元件，可輕易插值至300萬像素，據代理表示，預計GL380在嚟緊7月將會有Firmware（韌體）升級，可把插值能力進一步提升至600萬像素！拍MPEG4影片及WebCAM功能，一直都是這類機的附帶功能，GL380當然一樣唔少得，影片功能最高解像度為640×480（冇聲）；機身內置16MB記憶體，唔記得帶卡，一樣可以影得；機底配置有SD卡插位，方便「高用量」用家；機價$980勁平，但跟機送相機袋同三腳架，連買配件錢都幫你慳埋，抵玩！</fontstyle></spanclass></p><p><br> &#13;<br> <spanclass><fontstyle>$899超廉價玩550萬像素  &#13;<br> 論抵玩程度，GD550可以話解像度同機價唔成正比，$899廉價就內置有2吋330萬像素CMOS感光元件，最高插值能力高達550萬像素，相對現時同價位機，真係無人能及！&#13;<br> 雖然GD550犧牲了機身Size，不過就換嚟更強的操控，手動及自動白光平衡、自動及手動曝光模式（0.5EV微調+/-2.0EV）、4倍數碼變焦鏡頭、影爆卡式MPEG4拍片模式（640×480兼有聲），認真相當夠玩！最正機身內置AV插口，可以直駁電視機，作MPEG4影像聲、畫輸出，唔使下下用電腦睇咁麻煩！&#13;<br> 機身一樣內置有16MB記憶體、SD卡插槽同AA電池位，兼送相機袋同腳架，延伸性同一概配置，都完全照顧周到。</fontstyle></spanclass></p><p><br> &#13;<br> <spanclass><fontstyle>ANA電腦  &#13;<br> 電話：27203983</fontstyle></spanclass></p></body></html>