<html><header><meta charset="utf-8"><title>購物換免費興趣班</title></header><body><h1>購物換免費興趣班</h1><p>bossini喺鑽石山荷里活廣場新開張的旗艦店，面積超過5,000呎，裝修最方便大人同小朋友一齊行街街買靚衫。新開張的連續三個星期日，即係今天、11月28日同12月5日，都會喺店內舉辦興趣班，只要購物滿$200，小朋友就可以試吓自己係咪醒目仔、醒目女，學藝回家教埋爹哋、媽咪，大家請記低興趣班的時間喇！&#13;<br> &#13;<br> <b> bossini童夢成真歡樂日</b> &#13;<br> 11月21日（今天）&#13;<br> 「『鼓』舞飛揚Woo-Boom-Ba」樂隊Cream跟小朋友欣賞非洲鼓樂團表演及學習擊鼓。&#13;<br> &#13;<br> 11月28日及12月5日&#13;<br> 「神奇魔法‧變！變！變！」魔術欣賞及學習，齊齊變哈利波特。&#13;<br> 條件：只要購物滿$200，憑單據登記上課日期，名額先到先得。</p><p><spanclass><fontstyle>蜘蛛俠巴士自由行  &#13;<br> 相信有睇過《蜘蛛俠2》的小蘋果，都會知道蜘蛛俠喺第二集畀人炒魷魚、畀教授鬧佢上堂瞓覺，佢哋都唔明白正義的蜘蛛俠夜晚唔瞓覺，都係為咗紐約市的安全。雖然蜘蛛俠曾經一度放棄做正義的朋友，好彩八爪魚博士的出現，令到佢為正義重新而戰。喺下星期六，蜘蛛俠再次走堂，就係為咗飛嚟香港同大家見面，介紹新推出的《蜘蛛俠2》DVD。今次佢唔使射出蜘蛛網，而係坐巴士由銅鑼灣出發到旺角，屆時蜘蛛俠重會與現場觀眾玩遊戲、送禮物同埋影相㖭，重有周永恆同埋TBC（Mandy、Maggie同Koey）都會陪大家玩。&#13;<br> &#13;<br> <b> 蜘蛛俠與你同遊巴士樂</b> &#13;<br> 日期：11月27日&#13;<br> 時間及地點：&#13;<br> 15:30　蜘蛛俠巴士於銅鑼灣百德新街舉行起步儀式&#13;<br> 15:50　經西隧往旺角&#13;<br> 17:00　抵達旺角玩遊戲及舉行活動結束儀式</fontstyle></spanclass></p></body></html>