<html><header><meta charset="utf-8"><title>直搗Husky×3搪膠明星狗竇</title></header><body><h1>直搗Husky×3搪膠明星狗竇</h1><p>能於海外成名的香港玩具，多是像真度高的ActionFigure或甚潮味搪膠，走的都是「專業」路線，甚少會掛着日式可愛風格招牌，Husky×3可算是當中的異數，它以雪橇犬作招牌，造型上以可愛為主，出道只有短短兩年，除於香港有不錯成績外，更於台灣、日本、美國打出名堂。今日Husky×3回流本地，更開設首間專門店。誰說可愛只是日本的專利！&#13;<br>記者：李崗華&#13;<br>攝影：陳陶鈞</p><p><spanclass><fontstyle>Kevin：「Husky×3於台灣更受歡迎！」  &#13;<br> 於香港見過Husky×3的人相信不少，但又有幾個會知牠們的名字，相比之下，牠們於台灣更受歡迎：「香港人買玩具只係睇造型得唔得意，炒唔炒得，背後意義無人會理，相比之下台灣人會好有興趣想知道Husky×3的故事，所以不只搪膠受歡迎，就連漫畫都係一樣。今次於香港開設H3，目的係想更多人會留意及知道Husky×3背後的一切。」</fontstyle></spanclass></p><p><br> &#13;<br> <spanclass><fontstyle>齊齊睇！香港Husky×3專門店！  </fontstyle></spanclass></p><p><br> &#13;<br> <spanclass><fontstyle>Husky×3雪橇犬演變！  </fontstyle></spanclass></p><p><spanclass><fontstyle>第三代及第四代  &#13;<br> 第三代及第四代係取材自Kevin的漫畫當中，三位主角分別化身為12款角色，這12款Husky×3成為台灣著名KTV錢櫃的換購品，更於四日全部換罄！（$50/隻）</fontstyle></spanclass></p><p><br> &#13;<br> <spanclass><fontstyle>首本漫畫作品《KoiKoiDiaryBookI》  &#13;<br> 這本是Husky×3的首本漫畫作品，內容講述一名年輕少女KoiKoi對於各種情的睇法，手法有點似幾米，Husky×3更會化身成為漫畫中的各種角色，雖然作者有兩個人，但其實俱是Kevin的化身。</fontstyle></spanclass></p><p><spanclass><fontstyle>Husky×3其他周邊產品  &#13;<br> Husky×3除推出搪膠外，更有Tee及其他產品，造型同樣以可愛為大前提，但大部份都為女性專用，全因Husky×3女Fans實在太多。</fontstyle></spanclass></p><p><br> &#13;<br> <b> 售賣點：</b> &#13;<br> H3Workshop（25733321）&#13;<br> 銅鑼灣耀華街1A號三樓</p></body></html>