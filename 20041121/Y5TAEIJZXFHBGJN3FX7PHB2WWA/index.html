<html><header><meta charset="utf-8"><title>OldSkool必備Gola復古飛機袋</title></header><body><h1>OldSkool必備Gola復古飛機袋</h1><p>05年就會慶祝100周年的英國經典波鞋牌子Gola，其命名原來係嚟自足球術語Goal（入球）的變音，初期以全人手製作的真皮足球鞋而聞名，更為現今足球鞋的設計奠定基礎。近年因OldSkool之名，Gola更成為不少潮流友的新寵，包括同樣係英倫出品嘅碧咸與RobbieWilliams。今季Gola鞋延續一貫的利落線條，不過今次就想介紹其飛機袋系列RetroFlightBag，除咗貪佢原汁原味，亦因為佢價錢實在好抵玩！運用幾何或Monogram印花圖案，飛機袋設計簡約兼盡情復古，孭一個出街，OldSkool精粹就喺晒度！&#13;<br> 記者：梁珮瑜&#13;<br> &#13;<br> 售賣點：Mirabell（銅鑼灣時代廣場503-504舖）&#13;<br> 查詢：28861508</p></body></html>