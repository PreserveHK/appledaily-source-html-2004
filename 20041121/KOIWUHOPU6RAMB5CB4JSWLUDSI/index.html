<html><header><meta charset="utf-8"><title>月底赴韓預告唔探舒淇<br>黎明見證千人跳繩破世界紀錄</title></header><body><h1>月底赴韓預告唔探舒淇<br>黎明見證千人跳繩破世界紀錄</h1><p>黎明昨日到維園見證二千零七人跳繩創健力士世界紀錄，對於緋聞女友舒淇加盟東亞唱片部，他表示未有所聞。至於將赴韓國出席文化交流活動，黎明表示沒有時間相約正在當地拍賀歲片的舒淇。</p><p>聯合國兒童基金會親善大使黎明昨日往維多利亞公園出席「麥當勞世界兒童日2004」千人同心跳繩創舉，並與陳方安生和霍震霆一同見證二千零七人共同跳繩破健力士世界紀錄。大會希望藉着這個活動，喚起市民對兒童的關注，並鼓勵大家多做運動。<br> &#13;<br> <spanclass>與步姐F4同赴韓 &#13;<br> 黎明表示今次只是以見證人身份出席，但他笑言若參加這個創舉，跳四、五分鐘絕非難事。黎明本月二十六日將代表香港赴韓國出席文化交流節活動，日本代表有濱崎步，台灣代表則是F4。談到其緋聞女友舒淇正在當地趕拍賀歲片《韓城攻略》，問黎明屆時會否往探班，他說：「我諗唔會搵佢哋食飯，我咁忙，而佢哋趕拍賀歲片又係咁忙，應該冇時間食。」&#13;<br> 至於舒淇早前加盟東亞唱片部，問他們有否合作機會，黎明反應甚大地說：「係咩？我唔知佢加入東亞唱片部，可能未必係我個部門，我只係知我個部門有拍《韓城攻略》嘅第二女主角趙漢娜，可能母系公司有好多分支，但我真係唔知。」<br> &#13;<br> <spanclass>霍震霆讚晶晶出色 &#13;<br> 問黎明與舒淇可有合作機會？他說：「將來嘅事唔知，但呢一分鐘唔係，同公司唔一定要合唱，好似Kelly（陳慧琳）喺正東，同佢合唱嘅係華仔，而同容祖兒合作嘅係環球克勤。至於有乜意見畀對方，佢又冇問我，同埋件事我唔知，加上我係零知識，唔知點回答你。」&#13;<br> 另外，霍震霆在活動完畢即急步離開，但仍被記者追問其兒子霍啟剛與金牌跳水選手郭晶晶的戀情，他只說：「我支持體育。」問霍震霆對郭晶晶的印象如何？他微笑說：「出色運動員。」&#13;<br> 採訪：馮美茵&#13;<br> 攝影：陳偉權</spanclass></spanclass></p></body></html>