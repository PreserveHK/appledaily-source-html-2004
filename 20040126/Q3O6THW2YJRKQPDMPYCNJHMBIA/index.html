<html><header><meta charset="utf-8"><title>改裝車：<br>激改落場版蓮花Elise強得多</title></header><body><h1>改裝車：<br>激改落場版蓮花Elise強得多</h1><p>今日為大家介紹嘅呢部全落場版改裝蓮花Elise，雖然外觀上看似沒有多大改動，但骨子裏卻擁有一台高達200匹馬力輸出嘅引擎，以及經過強化改裝嘅跑車懸掛組合等等，表現明顯要比普通版來得強而有勁；雖然此車在港僅屬過境性質，並會運往珠海賽車場作賽，但已惹來不少車迷注視。試問有興趣嘅你，又點可以錯過今日嘅介紹呢！&#13;<br>&#13;<br>記者、攝影：何永仁&#13;<br>車輛提供：TWAutosport（21420001）</p><p>呢部全落場版改裝蓮花Elise，當中最惹人注目嘅地方，相信非一台來自英國嘅改裝引擎莫屬，因其重量唔高之餘，加上馬力輸出高達200匹，相比起普通版嘅142匹輸出，明顯要來得更強更勁，加上車重被偷輕後，下調多達12kg，故此響賽車場上，絕能做出不俗嘅成績。&#13;<br> &#13;<br> <spanclass><fontstyle>排氣系統：聲響雄渾有勁  &#13;<br> 此車嘅排氣系統，除咗係以EBD前段排氣及Janspeed嘅中至尾喉作組合外，而且重係專門設計予落場版Elise使用。呢套雙出式排氣系統，響細容積嘅1.8公升引擎上可謂發揮咗頗高嘅技術，因為車子本身嘅排氣量少，排氣系統需要好長嘅時間才能進入工作溫度，相對會產生大量水份；而今次嘅改裝便可徹底解決呢個問題，而且所發出嘅聲響更係雄渾有勁，當引擎轉速達3000rpm時，尾鼓嘅排氣聲響更係源源湧出，同時更可增強引擎尾段反應同輸出㖭！</fontstyle></spanclass></p><p><spanclass><fontstyle>賽車波箱：轉檔明確緊湊  &#13;<br> 此外，一套Quaife5前速Close-Ratio波箱，不但能讓引擎發揮得淋漓盡致，以及轉檔變得明確快捷之餘，加埋一套QuaifeATB限滑差速裝置，就算響彎路上高速入彎，車子仍有不俗嘅循迹表現呢！同時，為要應付嚴苛嘅行車需要，有關方面更為其加裝油冷器，以及換上可隨時作出調校嘅水膽及水溫系統，可有助改善引擎嘅散熱問題外，而且重可以改善於低速行車時嘅冷卻效果；發電機及電池亦換裝上賽車用嘅設計，亦可有助減少引擎動力嘅流失㗎！</fontstyle></spanclass></p><p><spanclass><fontstyle>跑車風隔：改善吸風量  &#13;<br> 由於空氣質素問題，所以喺為改裝風隔時，除要有極好嘅吸風量外，更要考慮到阻隔沙塵嘅效果；而BernardScouseGRP方面嘅改裝商亦考慮到呢個問題，所以此車便改換上呢套專用嘅跑車風隔及導風系統。由於呢款風隔除吸風量及得上同級產品外，其阻隔沙塵嘅效果亦見不俗，就算長期使用，亦毋須擔心進氣歧管嘅污染問題。</fontstyle></spanclass></p><p><spanclass><fontstyle>強化懸掛：循迹表現更佳  &#13;<br> 呢部全落場版改裝Elise，係用上一套由Nitron特別為Elise設計嘅專用跑車懸掛及彈弓組合，令高速行車時可有更貼地嘅循迹表現；呢套懸掛系統係用上雙筒式油氣設計，不但可作雙向調校，再配以頂級嘅賽車化用料及加以強化，就算行經凹凸不平嘅路段，都唔會有嚴重嘅彈跳情況出現，相反會有更高嘅貼路性，其耐用性亦較一般跑車懸掛來得更好。不過，由於Elise嘅車尾較輕，故此須由有經驗嘅技師作出調校，車主不宜自行作任何調校。</fontstyle></spanclass></p><p><spanclass><fontstyle>車廂：安全設施做到足  &#13;<br> 一套OZ跑車合金胎軨（前輪16吋，後輪17吋）屬專用設計，除可配用各種賽車用輪胎外，更可完全切合車子本身嘅Offset位，唔會影響轉向反應；至於車廂方面，原有一雙跑車座椅已換裝上碳纖維跑車桶椅，並加裝有Luke五點式安全帶，除可將駕駛者嘅身體緊緊固定於座椅上之餘，倘若不幸遇上意外，乘客只需扭動安全帶上嘅安全扣，便可於半秒內解除安全帶離開車廂，而車內嘅LotusMotorsportMSA合格認證防滾架，亦能為車上乘客帶來更周全嘅保護呢！</fontstyle></spanclass></p><p><spanclass><fontstyle>改裝專家Tony：改變引擎設定話咁易  &#13;<br> 對改裝蓮花Elise甚有經驗嘅Tony（左）表示，呢部落場用Elise所採用嘅嗰台200匹高性能引擎，好處係毋須拆去引擎嘅部件，而直接利用專用電腦，隨時將引擎嘅有關資料及設定改變，唔使作出太多機械設定，十分方便。除此之外，經過強化嘅制動及懸掛系統，更可有助增強高速行車時嘅制動及循迹表現㖭！</fontstyle></spanclass></p><p><b> 蓮花Elise改裝餐單</b> &#13;<br> 1.200匹Elise落場用高性能引擎（包括18項改裝）&#13;<br> 2.LotusMotorsport油冷系統&#13;<br> 3.AP離合器及輕飛輪&#13;<br> 4.BernardScouseGRP風隔及導風系統&#13;<br> 5.LotusMotorsport冷卻系統&#13;<br> （包括水泵、水喉、水箱、風扇及水溫電腦控制器等）&#13;<br> 6.LotusMotorsport轉檔系統&#13;<br> 7.NitronElise專用懸掛系統&#13;<br> 8.Quaife5前速直齒Close-Ratio波箱&#13;<br> 9.QuaifeATB限滑差速器&#13;<br> 10.LotusMotorsport285mm制動碟</p><p>11.Earl迫力鋼喉&#13;<br> 12.PagidRS14迫力皮&#13;<br> 13.Brembo後輪制動卡鉗&#13;<br> 14.Nylatron懸掛願骨部份&#13;<br> 15.LotusMotorsportMSA合格認證防滾架&#13;<br> 16.Luke五點式安全帶&#13;<br> 17.LotusMotorsport碳纖維跑車桶椅&#13;<br> 18.FIA指定死火掣&#13;<br> 19.機油透氣樽&#13;<br> 20#.Defi賽車水溫、油溫及油壓表&#13;<br> 21.前輪16吋及後輪17吋OZ跑車合金胎軨&#13;<br> 22.YokohamaA048LTS賽車用輪胎（前：195/50R16，後：225/45R17）&#13;<br> 合計：約港幣18萬元（連人工）</p></body></html>