<html><header><meta charset="utf-8"><title>精明消費：<br>小朋友拆利是買益智玩具</title></header><body><h1>精明消費：<br>小朋友拆利是買益智玩具</h1><p>以前阿媽成日話勤有工、戲無益，但今時唔同往日，自從愈來愈多益智玩具推出後，小朋友就可以從玩耍中學習，寓學習於娛樂。身為父母的你，不妨帶埋小朋友，去呢個益智玩具專門店。因為呢度啲玩具四折特賣，可以順便教埋小朋友點樣善用利是錢㖭！&#13;<br>&#13;<br>記者：黃婉冰　攝影：林栢鈞&#13;<br>ImageKid：Niky（RichStrategy）</p><p><spanclass><fontstyle>邊玩邊學系列  &#13;<br> &#13;<br> <spanclass><fontstyle>發聲積木考記憶  &#13;<br> 普通積木可以讓小朋友發揮創意，這套SoundBlocks積木就可以訓練小朋友的記憶力及形狀配對。小朋友需要依照不同形狀及次序將積木砌回原狀，每件積木都可發出「沙沙」聲響，從而提高學習興趣。</fontstyle></spanclass></fontstyle></spanclass></p><p><spanclass><fontstyle>B-lockrod訓練邏輯性思考  &#13;<br> 這款積木的構思，有點似中國的七巧板，同樣可訓練記憶力及邏輯性思考，不同形狀的積木可髹上不同顏色，亦可從中學習顏色及形狀的配對，積木輕身光滑，夠晒安全。</fontstyle></spanclass></p><p><spanclass><fontstyle>Cute版木船學形狀顏色  &#13;<br> 普通平面積木可能未能引起小朋友的學習興趣，媽咪可以另揀一些外形特別的，如這隻得意海盜船，砌法簡易但能令孩子從中學習到各種形狀的配對及分辨大與小，同時可訓練手部的活動能力及靈活性，小朋友一定鍾意。</fontstyle></spanclass></p><p><spanclass><fontstyle>切菜遊戲學角色扮演  &#13;<br> 細路仔最鍾意扮大人，尤其是最鍾意學媽咪煮飯。這套木製食物及刀具就可以放心讓他們扮個夠，父母可與他們一齊玩親子遊戲及玩角色扮演。</fontstyle></spanclass></p><p><spanclass><fontstyle>自繪蠟燭發揮創意  &#13;<br> 家中小朋友鍾意自由創作的話，這款自繪蠟燭就最適合。一套有齊不同形狀的黑色蠟燭及支裝油彩，小朋友可以利用油彩在蠟燭上畫上自己喜歡的圖案或花紋，一手創造出由自己設計的蠟燭，好有滿足感。</fontstyle></spanclass></p><p><spanclass><fontstyle>BB都有份  </fontstyle></spanclass></p><p><spanclass><fontstyle>RingleBell教小童分大細  &#13;<br> 較細小的幼兒未能玩木製玩具，父母可以揀選另一系列的嬰兒玩具。這款由塑膠製成，外形有如搖鐘的積木，鐘身由多個不同顏色、大小的圓圈組合而成，拆開後讓他們再重組，讓他們從中學懂由大至小的排列次序及各種顏色，搖鐘亦會發出聲音，亦可當作吸引他們學行的玩具。</fontstyle></spanclass></p><p><spanclass><fontstyle>大象拉車學行路  &#13;<br> 木製玩具另一系列SoftWood，由木及布製成，適合年紀較小的嬰兒。其中這款大象拉車玩具，最適合用來吸引剛學行路的小朋友，五顏六色大象最能吸引小朋友的注意力，從而誘導他們向前行或爬行。</fontstyle></spanclass></p><p><spanclass><fontstyle>發聲兔仔教BB認聲  &#13;<br> 造型可愛的白兔仔，不同部份會發出不同的聲響，㩒耳仔會發出有如膠袋的沙沙聲，㩒尾巴就有BB聲，讓BB學習認聲，中間藏有膠珠的小滾筒可以拆下變成另一玩意。一隻兔仔可以有多種不同玩法，令BB感覺新鮮。</fontstyle></spanclass></p><p><spanclass><fontstyle>巨型珠算數數目  &#13;<br> 面對一連串數目字，小朋友睇見都怕怕，這個巨型算盤，不但可以用來教他們數數目。利用不同顏色的木珠可以教他們加數、減數，顏色豐富討好，唔驚小朋友唔肯就範。</fontstyle></spanclass></p><p><spanclass><fontstyle>HammeringBench學形狀顏色  &#13;<br> HammeringBench是眾多益智玩具中最受歡迎又傳統的幼兒之選，既可學習形狀配對亦可學習不同顏色，又可以透過揼槌仔訓練手部活動。全塑膠製，可以放心畀小朋友玩。</fontstyle></spanclass></p><p><spanclass><fontstyle>跟BigBird學英文  &#13;<br> 芝麻街一向受小朋友歡迎，有一班老友記幫手教一定掂！這部手提發聲字典，按不同掣就會發出不同英文數目字的讀音，會發聲又有閃燈，手提式方便攜帶，去到邊學到邊。</fontstyle></spanclass></p><p><spanclass><fontstyle>開倉資料：  &#13;<br> 店名：親親小寶&#13;<br> 地址：長沙灣道833號長沙灣廣場一期7樓701室&#13;<br> 時間：上午10時至晚上8時&#13;<br> 電話：22420668&#13;<br> 付款方法：現金及信用卡（Visa及Master）</fontstyle></spanclass></p></body></html>