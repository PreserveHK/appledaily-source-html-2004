<html><header><meta charset="utf-8"><title>　　搭國泰品嘗空姐薑汁撞奶 - 李八方</title></header><body><h1>　　搭國泰品嘗空姐薑汁撞奶 - 李八方</h1><p>國泰航空早排搞咗個「機艙服務員中華廚藝烹飪大賽」，二十七位艙務員施展渾身解數，喺海鮮、肉食、素菜同小食四個組別中爭奪殊榮，評判之一蔡瀾試過後都食指大動咁話：「部份菜式嘅水準比專業大廚嘅出品重要高。」&#13;<br> 由於參賽者嘅水準大受讚賞，最新一期《國泰天地》報道，下個月開始，部份長途航班嘅頭等同商務乘客，都會有機會試到其中一款得獎菜式，頭等乘客重可以享用全場總冠軍作品「薑汁撞奶」。連得獎菜式都可以喺空中食到，「飛機餐難食」呢個觀念應該可以扭轉喇。&#13;<br> （圖〉國泰空姐唔單止樣貌可人，煮餸又可口，乘客真係有福喇！&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>