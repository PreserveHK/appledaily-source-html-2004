<html><header><meta charset="utf-8"><title>e-Movie2另類抵玩DV</title></header><body><h1>e-Movie2另類抵玩DV</h1><p>潮流除咗興起人手一部DC周街影相外，其實的的骰骰嘅DV亦靜靜起革命，方便攜帶之餘亦可兼錄影片拍攝，用途更為廣泛。腦場就新到一款Cool-i-Came-Movie2DV機，集齊DV、錄音及相機功能於一身，只要用機背按鈕，就可以喺DV同相機模式功能間轉換，隨時攝錄、拍照及錄音，操作方便。e-Movie2具有1.5"LCD，並且用上200萬像素CMOS鏡頭，配上2倍數碼變焦，相片解像度可高達1,600×1,200；攝錄影片時可提供每秒15格影像，令影片更自然流暢。&#13;<br>儲存媒體方面，除內置64MB記憶體外，還可使用SD或MMC卡作擴充記憶之用，而且只需2粒AA電芯便可操作，更換及補充均相當之方便。個人覺得最正重係個賣相，可媲美幾千蚊嘅正統DV機，似模似樣，同樣型仔兼好揸手，不過售價只係千零蚊，對於心思思想一嘗當導演同剪片嘅用家，的確十分抵玩。&#13;<br>&#13;<br>記者：許福合</p><p>Everbest&#13;<br> 查詢電話：25412982</p></body></html>