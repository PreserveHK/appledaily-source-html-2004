<html><header><meta charset="utf-8"><title>汽車市況向好新舊車交投暢旺</title></header><body><h1>汽車市況向好新舊車交投暢旺</h1><p>隨着本地經濟市況向好，農曆年前香港市民嘅購物意慾大增，連帶早前嘅新車推售，都有唔錯嘅銷量紀錄。而去年首度響大年初一、二舉行經理車同陳列車展銷會嘅皇冠車行，今年再接再厲之餘，同時間重有本田代理嘅合群汽車加入㖭！難得響農曆年假期間，兩間車行都錄得唔錯銷情，可見得香港車市確實正在復甦呢！&#13;<br>據亞Mark打聽得知，經已有車行部署響農曆年過後，會有連串嘅新車發布活動；而剛轉投仁孚行旗下嘅韓國現代汽車，響長沙灣新成立嘅汽車維修服務中心，亦快將正式投入服務，現時佢哋重物色緊街舖，為現代一系列車款作正式展銷用。再者，亞Mark亦聞得有代理商看好本地汽車前景，重分別響港、九兩地覓得新舖作Showroom㖭！</p><p>唔單止新車銷情向好，近期亞Mark身邊有從事二手車買賣嘅朋友都話，農曆年前後嘅二手車嘅買賣亦轉趨旺盛，遲吓重會有多個二手車展銷場投入運作㗎！最後，亞Mark在此再三祝願香港汽車業界，前景一片光明，兼且重係貨如輪轉、財源滾滾來呢！</p></body></html>