<html><header><meta charset="utf-8"><title>Sanrio新款珠鏈手表猴年當旺</title></header><body><h1>Sanrio新款珠鏈手表猴年當旺</h1><p>今年唔見何局長為香港祈福求籤，走馬頂替的鄉議局劉主席即刻幫我哋求番支「中籤」，好過無啦！唔少堪輿學家講今年運程又係照舊叫人帶多些珠鏈呀、水晶呀，話擋煞又好，招福亦得，總之係咪應驗就要一年後先埋單結帳，學生哥永遠都追得上潮流，睇完「專家運程」後，梗係箭步如飛咁買返啲「娘」味唔重的得意裝飾物，Sanrio呢排推出咗新款的珠鏈手表，珠鏈當首飾，又有計時功能，一物二用；咁舊款珠鏈放喺邊？Sanrio又推出一系列不銹鋼垃圾桶，一於放喺入面「永不超生」啦！&#13;<br>&#13;<br>記者：何善華</p><p><spanclass><fontstyle>Sanrio公仔珠鏈手表  &#13;<br> 5款珠鏈手表包括夜光、心形、閃粉紅等，款款都別致精細，得意之處在於每條珠鏈的Sanrio公仔都有計時功能，經濟又實際，有HelloKitty、大口仔、MyMelody等款式。</fontstyle></spanclass></p><p><br> &#13;<br> <spanclass><fontstyle>售賣點：  &#13;<br> SanrioGiftGate&#13;<br> 地址：樂富吉之島一樓&#13;<br> 電話：23392278</fontstyle></spanclass></p></body></html>