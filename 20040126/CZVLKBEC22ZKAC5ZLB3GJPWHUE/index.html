<html><header><meta charset="utf-8"><title>2003年度本地汽車銷量龍虎榜明日揭盅</title></header><body><h1>2003年度本地汽車銷量龍虎榜明日揭盅</h1><p>剛剛踏入甲申猴年，本地一眾汽車傳媒早已舉辦過唔少汽車頒獎禮，而且重選出唔少讀者心目中，又或者係評審團屬意嘅最佳汽車，令本地汽車業界，熱鬧咗好一段日子。然而，真正受到車迷追捧、以真金白銀購買，確切投下神聖一票嘅車款，誰勝誰負你又可有興趣知道呢？&#13;<br>我哋依據本地汽車代理商每月銷售紀錄，喺一眾車款中分有多個級別，為2003年度嘅香港汽車銷量榜，釐定咗個總成績；究竟響日本中、小型汽車級別之中，會係豐田Corolla勝出，定還是係本田Jazz及Civic獨領風騷呢？而歐洲車方面，近年競爭激烈嘅平治及寶馬，C-Class同E-Class又能否敵得過3系同新、舊5系嘅抗衡；以及喺RV車款中，凌志RX300又是否敵得過寶馬X5同平治M-Class嘅聯手對抗呢？&#13;<br>以上種種問題，都會響明日嘅「2003年度本地汽車銷量龍虎榜」上，一一自有分曉㗎！</p></body></html>