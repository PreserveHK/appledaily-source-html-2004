<html><header><meta charset="utf-8"><title>花碟救星SKIPDR</title></header><body><h1>花碟救星SKIPDR</h1><p>屋企心愛CD或DVD唔小心刮花咗，的確令人幾心痛，若果屬公事用途就更弊，除咗選擇性地每次Copy多一隻作備份外，其實有更簡單嘅方法去補救。日本LandPort就出一款光碟救星SKIPDR，齋睇外形十足十一把流動風扇仔咁，相當之盞鬼。其實際用途就係將花咗或染污嘅光碟，作打磨式補救，令Lens能順利讀回光碟內資料。之前市場曾出現過類似產品，不過只係手動式，要用家慢慢磨，呢款SKIPDR就插「濕電」，擺隻碟落去再㩒吓個掣就搞掂，夠晒慳水慳力。SKIPDR同時對應市面上嘅12cm及8cm光碟，售11,800日圓（約港幣$850），希望有商舖會引入呢類咁實用嘅工具嚟香港。&#13;<br>&#13;<br>記者：徐影龍</p><p>官方網址：<ahref http:>www.landport.co.jp/ </ahref></p></body></html>