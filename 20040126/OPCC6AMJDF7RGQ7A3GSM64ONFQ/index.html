<html><header><meta charset="utf-8"><title>收音機人電視宣傳</title></header><body><h1>收音機人電視宣傳</h1><p>一向扮鬼扮馬好醒嘅日本藝人竹中直人，最近為TBS電台演出一個電視宣傳廣告，佢喺廣告入面化身「Radioman」，個樣十足十外星人，我羅拉覺得極之趣怪。除咗搞笑之外，竹中直人亦有好正經嘅一面，三年冇執導演筒嘅佢，四月就為《再見COLOR》開鏡，真係忙個不停。</p></body></html>