<html><header><meta charset="utf-8"><title>　　7.1遊行Tee率先賣 - 李八方</title></header><body><h1>　　7.1遊行Tee率先賣 - 李八方</h1><p>舊年7.1遊行，成街人着黑衫不知幾壯觀。今年7.1就係着白衫、結黃絲帶。𠵱家雖然重係五月，但民主黨區議員范國威已經設計咗多款白色T恤，價錢由四十蚊至五十蚊，畀市民喺<ahref>garyfan@hknet.com 訂購，費事市民到7.1先發現衣櫃原來冇白色T恤，順便提早為7.1造勢。&#13;<br> 八方覺得啲T恤款式都算唔錯，其中一件寫上「敬酒唔飲飲罰酒」，擺明係寸恒隆主席陳啟宗口出狂言。唔知手持美國護照嘅陳啟宗有冇後悔？因為佢講咗呢句話，搞到多咗三、五萬人上街示威。&#13;<br> 另一件就講到「毋忘64、走過71、還看912」，遊行不忘呼籲市民立法會選舉投票，用選票再次踢走保皇黨。&#13;<br> 下星期日就係六四遊行，支聯會今年設計嘅海報，話知你乜叉護法、官員反對，主題照用「還政於民」。雖然六四集會到𠵱家重未買到保險，但支聯會主席華叔話，就算最後得一個人去，都會繼續搞！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></ahref></p></body></html>