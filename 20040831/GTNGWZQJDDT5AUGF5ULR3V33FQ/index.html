<html><header><meta charset="utf-8"><title>　　黃至剛成功靠「我知我得」 - 李八方</title></header><body><h1>　　黃至剛成功靠「我知我得」 - 李八方</h1><p>馬會一向都唔會鼓勵學生賭馬，但係馬會行政總裁黃至剛噚日就走咗入理大同幾百個理大學生宣揚馬會，原來佢講嘅係管理心得。黃至剛話，每個賽馬天都有數以千計全職同兼職員工返工，要令佢哋服務態度一致，都幾頭痕。&#13;<br> 佢嘅成功之道係靠兩個字「熱誠」，佢會要求員工用機艙服務員、酒店服務員嘅態度服侍啲客，做乜都要"IknowIcan"（我知我得），而唔係話"Idon'tthinkIcan"（我諗我唔得）喎。如果馬會個個員工都有咁嘅服務態度，幫襯馬會落注，食飯都得到搭飛機、住酒店嘅服務，市民一定好受落。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>