<html><header><meta charset="utf-8"><title>數碼影音：CASIO纖巧王挑戰SONYT11<br>EX-55照跟2.5吋巨芒</title></header><body><h1>數碼影音：CASIO纖巧王挑戰SONYT11<br>EX-55照跟2.5吋巨芒</h1><p>CASIO嘅EXILIM系列，可算係薄身DC嘅始祖，每次推出新機升級外都力求纖巧。最新嘅EX-55除咗保留呢個優良傳統外，更會配合目前最大嘅2.5吋巨芒登場，不讓SONY嘅T11所專美。據代理表示，新機更會比日本快成個星期推出，喜愛追求新玩意嘅玩家一定好滿意，可以親手試玩，唔使齋睇日本網頁頂癮。&#13;<br>&#13;<br>記者：許福合　攝影：黃子偉　ImageGirl：Winnie</p><p>今次CASIO新機EX-55，若果單單睇正面，其實同上代有點相似，同樣屬於卡片機Size，大小比信用卡大些少，機身都算相當薄，所以要放入褲袋衫袋一樣可以相容得下，可以話係一機傍身，就可以去到邊影到邊。同類似以「細」為賣點嘅相機一樣，拍攝功能會偏向簡單為主，所以一機在手，毋須猶豫，只要按下快門就立即拍照，而且唔少得設有快速重播鍵，無論去旅行、玩SnapShot都係一流。</p><p><spanclass><fontstyle>PROFILE  &#13;<br> 感光元件：500萬像素CCD&#13;<br> 變焦：3倍光學+4倍數碼&#13;<br> 儲存：內置9.3MB+SD/MMC槽&#13;<br> 最大光圈：F2.6&#13;<br> ISO：ISO50/100/200/400&#13;<br> LCD：2.5吋&#13;<br> 體積：87×57×22.5mm&#13;<br> 重量：130g</fontstyle></spanclass></p><p><spanclass><fontstyle>2.5吋慳電巨芒  &#13;<br> 其實EX-55外表同內涵都有唔少改進，首先相機右邊部份有條凸出軟膠，雖然唔似得大機手柄咁好手感，但亦令到機身好揸好多，更係無咁易跣手，其次就係背面LCD用上2.5吋超大芒，因為EX-55機仔細細，2.5吋芒比例上就更為強烈。唔少見到大芒都會擔心電量嘅問題，此機將會使用專用充電式電池，喺每次完全充電後，可拍攝400張照片（根據CIPA標準），比Z40還要多40張，相信要應付長假期旅行或公幹都好夠用。未知係咪慳電關係，筆者試用時，發覺LCD光度一般，在戶外使用效果略暗。</fontstyle></spanclass></p><p><spanclass><fontstyle>全中文介面更勝一籌  &#13;<br> 現時一般高檔細機都會以500萬像素為起點，EX-55亦唔例外，配上500萬像素CCD，而鏡頭則會使用smcPENTAX鏡頭，質素方面相當有保證，甚少會出現變形情況，提供有3倍光學及4倍數碼變焦，功能標準而實用。雖然開機時鏡頭需要伸出，不過速度亦算唔錯，只要1.6秒就可完成，加埋備有7點區域對焦及無限時間影片攝錄功能，可以話有齊晒輕巧DC必備賣點。操作又簡單，可選用中文介面，唔使盲摸摸，比SONYT11更勝一籌，加上設有機座方便充電及將相片傳回電腦，簡單易用，電腦盲都可以一腳踢。</fontstyle></spanclass></p><p><spanclass><fontstyle>人像測試  &#13;<br> EX-55拍出來的相片勝在平均，除咗以下一張測試相片外，筆者拍下其他相片都有近似質素，不過略嫌微粒較粗，但測光準確，光暗亦算自然。</fontstyle></spanclass></p><p>捷成洋行&#13;<br> 查詢電話：29262320</p></body></html>