<html><header><meta charset="utf-8"><title>黃奕解衣誘阿澤撻唔著</title></header><body><h1>黃奕解衣誘阿澤撻唔著</h1><p>由林子祥、林嘉欣、李克勤、杜汶澤和黃奕等主演的電影《六壯士》後日上映，多位男女主角先後在片中有調情戲，其中飾演潦倒創作人的杜汶澤，失業後無所事事，飾演他妻子的內地演員黃奕卻要為口奔馳，心情鬱悶的阿澤不解溫柔，令其婚姻和性生活出現問題。&#13;<br> 黃奕在片中更要主動出擊，不僅穿喱士內衣色誘阿澤，更將紅唇沾滿忌廉蛋糕送吻，可惜阿澤無心應戰，令黃奕慘食檸檬。<br> &#13;<br> <spanclass>事前要熱身 &#13;<br> 阿澤和黃奕拍攝這場只有數個鏡頭的調情戲時，卻花掉半日時間，阿澤說：「拍呢場戲難度好高，唔同一般床上戲，因為黃奕要主動色誘我，雙眼斜視兼發電，重要同時間好有美感騷出性感喱士內衣，做咁多咁激嘅場面，係需要熱身。」&#13;<br> 而阿澤拍攝時須身穿超細碼藍色浴袍，露出雙腿，雖然他一早穿了兩條貼身肉色單車褲打底，但最後卻發現單車褲外露，導演只好用電腦特技補救。</spanclass></p></body></html>