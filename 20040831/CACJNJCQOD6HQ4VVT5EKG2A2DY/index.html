<html><header><meta charset="utf-8"><title>　　《亞洲華爾街日報》創刊28年 - 李八方</title></header><body><h1>　　《亞洲華爾街日報》創刊28年 - 李八方</h1><p>唔經唔覺，《亞洲華爾街日報》已經創刊二十八年，道瓊斯公司董事會主席康彼得喺1976年，即係四人幫時期，喺香港創辦咗呢份報紙，重擔任第一任主編及出版人。&#13;<br> 《華爾街日報》喺美國財經界嘅地位首屈一指，《亞洲華爾街日報》亦不遑多讓，康彼得的確有遠見，正如佢自己回憶話，當年佢哋堅信，亞洲日後一定會成為全球經濟及商業嘅巨大動力，今日果然成為事實。咁除咗日本、韓國，亞洲四小龍之外，中國嘅崛起更係嚇人，唔怪得AWSJ不斷做中國系列報道。《亞洲華爾街日報》喺區內十五個分社，請咗成百人，主編蔡翔祁當然係想做得更好，將佢哋辦報嘅理念：「自由的市場、自由的人民」發揚光大。&#13;<br> （圖）《亞洲華爾街日報》主編蔡翔祁清晨喺印刷廠睇住當日嘅報紙出版。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>