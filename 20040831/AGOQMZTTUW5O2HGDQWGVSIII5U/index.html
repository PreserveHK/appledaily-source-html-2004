<html><header><meta charset="utf-8"><title>SEK500i行貨$2,280開賣</title></header><body><h1>SEK500i行貨$2,280開賣</h1><p>SonyEricsson近年氣勢如虹，不論高、中、低檔機都賣個滿堂紅，繼K700i之後，最新機K500i話咁快就登場，睇型號都知係K700i嘅細佬版，所以相比起K700i，功能上就缺少咗收音機及藍芽。雖然冇咗藍芽，之但係想傳相依然有辦法，皆因機身設有紅外線，一樣可以Send相。而其他實用功能就依然存在，備有1.9吋6萬5色彩芒、30萬像素鏡頭、40和弦及MP3鈴聲等。不過K500i又並非全無新玩意，內置最新Java3D遊戲，預設有《超級實境網球》，超靚畫面，機迷肯定愛不釋手！&#13;<br>&#13;<br>記者：劉耀祥</p><p>PROFILE&#13;<br> 制式：GSM三頻　顯示器：6萬5色/128×160像素&#13;<br> 功能：30萬像素鏡頭、40和弦、MP3鈴聲、Java3D、GPRS&#13;<br> 記憶體：12MB　體積：102×46×14.5mm&#13;<br> 重量：80g</p></body></html>