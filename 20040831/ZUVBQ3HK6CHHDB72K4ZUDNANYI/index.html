<html><header><meta charset="utf-8"><title>東芝新機SatelliteM30再度升級</title></header><body><h1>東芝新機SatelliteM30再度升級</h1><p>東芝嘅SatelliteM30Notebook經過多次升級，最近又有新變種。最新型號M30-00G008，更係主力提高影視質素，M30將會首度內置HighQualityVideoEngine（HVE）超顯引擎，能將畫質優化處理，令畫面光暗對比度提高，用家將會發覺色彩更明亮之餘，3D效果將會更為強烈。除此之外，更會用上第二代ClearSuperViewHBLCD，屏幕亮度更充足，能有效減少光線反射，圖文都自然更Sharp！音效方面，M30亦唔會輸蝕，配合SRSWowa及SRSTruSurroundXT系統，即使手提電腦亦可提供環迴立體聲效果，睇戲將會更為逼真。&#13;<br>其他規格方面，採用Intel最新嘅P-M735處理器（1.7GHz），配埋512MB記憶體、80GB硬碟等，已足夠處理時下大熱嘅影片剪輯工作，透過最強勁嘅DVDSuperMulti燒碟機，編輯完嘅心愛影片，重可即時燒錄成各種制式嘅DVD，不論電腦或DVDPlayer都兼容得到，大大擴闊電腦嘅實用性。&#13;<br>&#13;<br>記者：許福合</p><p><b> PROFILE</b> &#13;<br> 處理器：PentiumM735（1.7GHz）&#13;<br> 記憶體：512MB&#13;<br> 屏幕：15.4"(16:10）&#13;<br> 顯示卡：NVIDIAGeForceFXGo5200&#13;<br> 硬碟：80GB&#13;<br> 光碟機：DVDSuperMulti</p></body></html>