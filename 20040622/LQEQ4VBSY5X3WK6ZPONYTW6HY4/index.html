<html><header><meta charset="utf-8"><title>新車速報：四驅掃把佬<br>低置引擎掟彎穩SubaruImpreza1.5i</title></header><body><h1>新車速報：四驅掃把佬<br>低置引擎掟彎穩SubaruImpreza1.5i</h1><p>一講掃把佬，好多人第一個畫面實係WRX，又難怪，好多人都係認識WRX呢三個英文字多個Subaru呢六個字母，但要知道掃把佬旗下除勁車之外都有其他較適合玩車初哥初姐嘅選擇，好似Impreza1.5i，自動波加埋四輪驅動，穩陣又易駕控，最好係車殼用番WRX個設計，一樣有睇頭！&#13;<br>&#13;<br>記者：黃婉冰　攝影：林栢鈞</p><p><spanclass><fontstyle>似足WRX型仔外殼  </fontstyle></spanclass></p><p><spanclass><fontstyle>最揚眼位  </fontstyle></spanclass></p><p><spanclass><fontstyle>其他簡約設備  </fontstyle></spanclass></p><p><spanclass><fontstyle>一個D波走天涯  &#13;<br> 雖然早前已介紹過呢架Impreza1.5i嘅棍波版，基本上性能同規格都一樣，但出得新版自然有新車獨特嘅賣點。&#13;<br> 車廠最響噹噹嘅水平對向引擎、自然吸氣，全天候四輪驅動系統，在以上三大賣點配合下，自動波版出來的表現一樣拍得住棍波版，尤其在四驅系統配合下，操控起來，可見有很高的穩定性，掟彎更見明顯，四前速自動波，一個D波走天涯，對初學仔女嚟講，駕控可以話係無難度，有速度亦具備穩定性，作為入門車之選最啱。&#13;<br> &#13;<br> <spanclass><fontstyle>「源」來係WRX車殼  &#13;<br> Impreza1.5i另一賣點係車殼到包圍都沿用番WRX嘅車殼，外形討好之外，最大好處係夠安全，廠方除在性能方面下苦功外，對車嘅安全性同樣講究，而WRX車身安全性強就係優點之一，所以今次照辦煮碗用在Impreza1.5i上，淨係呢樣已掙回唔少分數！</fontstyle></spanclass></fontstyle></spanclass></p><p><spanclass><fontstyle>自然吸氣夠慳油  &#13;<br> 採用對向式引擎，在行車穩定方面起了一定作用。&#13;<br> 水平對向引擎係掃把佬另一引以為傲嘅招牌傑作，此引擎比一般直列式或V形擺放的引擎重心較低，對於行車穩定同樣起了一定作用，加上自然吸氣，可以做到慳油又易操控嘅效果。</fontstyle></spanclass></p><p><spanclass><fontstyle>SubaruImpreza1.5iProfile  &#13;<br> 引擎：1493cc水平對向4汽缸SOHC&#13;<br> 馬力：100ps/5200rpm&#13;<br> 扭力：14.5kg/4000rpm&#13;<br> 傳動：4前速自動波&#13;<br> 懸掛：（前）麥花臣（後）麥花臣&#13;<br> 制動：（前）通風碟（後）鼓式&#13;<br> 輪胎：175/70R14&#13;<br> 尺碼：4415×1695×1440mm&#13;<br> 軸距：2525mm&#13;<br> 車輛提供：意美汽車（25112727）</fontstyle></spanclass></p><p><spanclass><fontstyle>其他1500cc跑房推介三菱Lancer1.5MX  &#13;<br> 新賣相令人耳目一新，但只得90匹馬力始終略嫌不足，扭力亦較上述呢部Impreza1.5i弱，好在車殼夠型仔，尤其係個車首線條更加討好，加上設備齊全前衞，亦是同級跑房之選。	$133,800</fontstyle></spanclass></p><p><spanclass><fontstyle>本田CivicExi  &#13;<br> 思域一向係後生仔首選，就馬力（輸出105匹）及車廂設備而言略勝掃把佬，但外形始終不及Impreza咁有跑味、剛強味，後者一擺出嚟已畀人有好強嘅「戰鬥格」。$133,880</fontstyle></spanclass></p></body></html>