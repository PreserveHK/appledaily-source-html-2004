<html><header><meta charset="utf-8"><title>電腦新產品：SONY首部17吋巨芒Notebook<br>A70P全能影音王</title></header><body><h1>電腦新產品：SONY首部17吋巨芒Notebook<br>A70P全能影音王</h1><p>蘋果電腦部17"PowerBookG4叫好又叫座，個芒又大又靚，恨死唔少PC友。其實Toshiba、HP等廠商亦相繼推出過17"大芒王Notebook，不過最近連潮機名牌SONY都加入戰團，唔同PowerBookG4鬥纖薄，反而一出手落足頂級猛料，以巨無霸影音王姿態登場。&#13;<br>&#13;<br>記者、攝影：徐影龍&#13;<br>ImageGirl：Carman（MusicGroup）</p><p><spanclass><fontstyle>PROFILE  &#13;<br> 處理器：P-M735（1.7GHz）&#13;<br> 記憶體：512MB&#13;<br> 硬碟：80GB&#13;<br> 屏幕：17"TFT&#13;<br> 顯示卡：RADEON9700&#13;<br> 光碟機：DVD+/-RW&#13;<br> 主機體積：405.5×42.2×280.1mm&#13;<br> 主機重量：3.9kg</fontstyle></spanclass></p><p>手提電腦玩到上17"芒屬目前極限，暫時亦只有三、四間廠商製造，SONY要突圍，當然係玩番最耍家嘅影音功能。A70P最高解像度可達WUXGA（1,920×1,200），比PowerBookG4嘅1,440×900，足足高出100萬點有多，播放高解像影片?相片更為清晰細緻過人，加上多層AR防反射塗層，就算長時間睇碟或工作都舒服得多。跟機重有對輸出功率強勁嘅喇叭，俾你坐定定「轟機」，若要更好聲，可透過光纖輸出至家中擴音機，作5.1環迴播放。</p><p><spanclass><fontstyle>機座提升影音功能  &#13;<br> A70P為將機身縮細，將最耗資源嘅影音運算交畀機座負責；拆開一睇，入面裝有唔少強勁配接卡及晶片，首先係內置一張MPEGEncoding卡，作DVD?VCD壓製及編碼之用，有咗佢幫手，剪輯高解像度DVD都冇咁痛苦。機座另一功能係大量擴充插頭。為玩盡影音功能，機座設有DVI（數碼影像輸出）及光纖插頭，駁至High嘅Plasma就至啱。其他插頭如USB2.0、LAN、VGA等亦一應俱全。</fontstyle></spanclass></p><p><spanclass><fontstyle>頂級硬件規格  &#13;<br> 水貨A70P賣價二萬三千幾蚊，絕對係富貴級享受，規格方面當然唔會待薄你。首先採用Intel全新嘅P-M735，時脈速度為1.7GHz，雖然同舊P43GHz有段距離，不過新CPU採用更微細製程及2MB第二層快取記憶體，處理速度其實一啲都唔輸蝕。叫得影音王，DVD燒碟機又點少得？A70P配備DVD+/-RW，最高倍速為燒錄DVD-R嘅4×，一隻4.7GBDVD碟需時約20分鐘，算幾爽快，加上同時對應「+」、「-」制式，唔怕兼容上有問題。其他規格亦唔弱，包括RADEON9700顯示晶片、80GB硬碟、256MB記憶體、802.11b/g無線網絡等，算係目前頗頂級嘅組合。</fontstyle></spanclass></p><p>MobileExpert&#13;<br> 電話：27577861&#13;<br> &#13;<br> <spanclass><fontstyle>17"Notebook甚罕有  &#13;<br> 係人都知17"闊屏幕又大又靚，不過由LCDPanel造價，到機身硬件都偏向貴價富豪級，市場吸納有限，所以機款選擇唔多，加上機身體積細極有限，反正擺喺屋企多，好多人寧願花一半價錢砌部頂級Desktop好過。</fontstyle></spanclass></p><p><spanclass><fontstyle>超薄技術令人讚歎  &#13;<br> 蘋果電腦開創先河，頂級PowerBookG4首配17"超巨闊屏幕，難得嘅係，居然有本事做到個芒貼晒邊，兼且終極纖薄程度嚇死人。&#13;<br> 賣點：17"闊屏幕、1.5GHzG4處理器、RADEON9700（64MB）、SuperDrive&#13;<br> AppleComputer（21120099）</fontstyle></spanclass></p><p><spanclass><fontstyle>SONY搶錢三萬蚊出機  &#13;<br> A70P勁！過兩日返貨嘅歐版A197XP重勁，同樣以17"闊屏幕賣點，處理器換上更快P-M745（1.8GHz）、記憶體暴升至1GB、再加入藍芽傳輸，堪稱機王之王。&#13;<br> 賣點：17"闊屏幕、P-M745（1.8GHz）、1GB記憶體、DVD+/-RW&#13;<br> MobileExpert（27577861）</fontstyle></spanclass></p><p><spanclass><fontstyle>全場至抵玩17"機種  &#13;<br> 相比蘋果同SONY，東芝呢部P25-5093就「正常」得多。17"闊屏幕，處理器用P43GHz，燒碟機重係DVD-RW，規格唔弱，賣價卻萬五蚊有找，分期供機至抵！&#13;<br> 賣點：17"闊屏幕、P43GHz、512MB記憶體、DVD-RW、GeFORCEFX5200&#13;<br> SkyBest（25041182）</fontstyle></spanclass></p></body></html>