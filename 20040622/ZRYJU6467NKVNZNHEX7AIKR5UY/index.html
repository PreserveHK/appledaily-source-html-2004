<html><header><meta charset="utf-8"><title>病愈章小蕙：好似傷風感冒</title></header><body><h1>病愈章小蕙：好似傷風感冒</h1><p>章小蕙近日透露去年三月做定期婦科檢查時，發現子宮頸細胞出現不正常變化，及後證實患上子宮頸細胞轉變第三期。章小蕙年初到醫院接受手術，切除變壞組織，其後她曾不正常出血，幸醫生證實無復發迹象。章小蕙表示因此立下遺囑，包括將古董家具及名畫變賣作子女的教育費。<br> &#13;<br> <spanclass>「對名利睇得好淡」 &#13;<br> 章小蕙昨日下午四時半坐的士返回公司，架上太陽眼鏡的她，看來精神甚佳。章小蕙說：「完全冇事，已經切除啲壞細胞，多謝大家關心。今日好多朋友喊住咁打畀我，我重要安慰佢哋，我未死得住。」此事可令人生觀改變？她說：「我一向對名利睇得好淡，冇乜體會，我當好似傷風感冒一場。」&#13;<br> 而章小蕙接受台灣訪問時，強調子宮無被切除：「我有MC（月經），還可以生很多孩子。」更細意描繪自己月事詳情，她說：「不但很準時，量、顏色都很正常。」她與男友Mark的性生活也很愉快。&#13;<br> 章小蕙的處女電影《桃色》上映在即，外間質疑在此時自爆有病似是製造話題，她說：「我之前唔講，係唔想老人家擔心，因為嗰時梅艷芳因為呢個病過身。我只係想講番照顧唔到個女嘅真正原因，同埋帶出一個訊息，就係子宮頸細胞變化，及早治療可以好番。」&#13;<br> 此外，范姜素貞昨日接受電話訪問，對章小蕙患病一事表示不知情。問她可有說話跟對方講，范姜大方地說：「叫佢自己保重，好好養好身體啦。」&#13;<br> 採訪、攝影：梁錦雯、蔡如育、娛樂突發組</spanclass></p></body></html>