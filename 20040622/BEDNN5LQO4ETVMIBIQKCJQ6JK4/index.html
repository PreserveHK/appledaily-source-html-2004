<html><header><meta charset="utf-8"><title>　　媽田出紀念光碟 - 李八方</title></header><body><h1>　　媽田出紀念光碟 - 李八方</h1><p>7.1及選舉臨近，好多民主黨派大賣紀念品，與市民交流，又能夠搵到資金幫補吓選戰，好似民主黨前主席李柱銘，最近將會發售一批有關佢自己嘅光碟，每張只賣十蚊，加一個精美嘅袋就賣十五蚊。&#13;<br> 話說媽田舊年六月榮休主席時，拍咗一批光碟，記錄咗媽田後生時嘅相同歡送佢離任黨主席時嘅晚宴片段，包括佢開金口唱英文歌，紀念價值毋庸置疑。最近趁7.1同選舉臨近先攞番出來，算係對市民嘅一分回饋。&#13;<br> 呢個星期日，媽田會喺下午三點，去到旺角行人專用區民主黨檔口，親自賣紀念品及現場簽名，嘩，佢現身鬧市，唔怕土共老左向佢淋火水放火？支持自由嘅好市民，大家去旺角，保護吓媽田喎。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>