<html><header><meta charset="utf-8"><title>玩得啦！<br>首部百萬像素手機抵港</title></header><body><h1>玩得啦！<br>首部百萬像素手機抵港</h1><p>百萬像素影相手機近排鬧得熱烘烘，CeBIT2004之上，間間手機廠都預告今年內會推出，不過最後以「真機」跑出嘅，都係SHARP嘅GX32！系統首部配備100萬像素鏡頭，加上現存最巔峯的26萬色QVGALCD，齋睇呢兩瓣功能，已能登上香港手機界一哥之位！&#13;<br>&#13;<br>記者：朱崇德　攝影：蔡鴻雯、朱崇德&#13;<br>ImageGirl：Fion</p><p>聲寶GX32實為GX22的後繼機，自半年前吹風話出，無人不對佢首部GSM手機，衝破百萬像素而流盡口水！自去年底Vodafone話04年3月底率先出機（歐版稱GX30），香港一眾手機迷都已經打定輸數，做其二奶仔死跟，買歐版水貨「炒」機！不過香港數碼通突然在昨日公布即日推出GX32，淨機價$4,680，同GX22當年剛推出時定價一樣；如選用數碼通$188或以上的月費計劃（簽約12個月），更可以$3,980特惠價出機！</p><p><b> GX32PROFILE</b> &#13;<br> 制式　GSM850/900/1800/1900&#13;<br> CCD　100萬像素&#13;<br> 顯示屏　（內）2.2”QVGA262,000&#13;<br> 　　　　彩色LCD&#13;<br> 　　　　（外）1.165,000彩色LCD&#13;<br> 變焦　數碼7倍&#13;<br> 記憶體　內置8MB、外置SD/MC插槽&#13;<br> 其他　MP3機、藍芽、40和弦、JAVACJSP/MIDP、7色閃燈&#13;<br> 體積　95×49×26mm&#13;<br> 重量　110g&#13;<br> 備用時間　230小時&#13;<br> 使用時間　3.5小時</p><p><spanclass><fontstyle>100萬像素　最強鏡頭  &#13;<br> 將GX32攞上手第一個感覺，真係同GX22好相似，銀色摺機，重量尺寸都好相近，只係字粒位同機面設計有啲唔同，不過論內涵，就完全兩碼子事！第一樣最搶眼是機身內置現存GSM手機中，最高解像能力的100萬像素CCD相機鏡頭，拍攝能力是GX22的3倍，最高成像能力可達1,144×858Pixels，影相能力不再局限於「手機相」，要用作電腦Wallpaper，甚至打印4R相片，都綽綽有餘！而其他拍攝功能還包括有7倍數碼變焦（唔影響輸出像素）、7色顏色閃燈特效、三段式快門先決及有聲Movie等（最長400KB，約1分鐘），功能簡直抵得住半部數碼相機！&#13;<br> 由於以上功能，會對手機記憶體容量造成壓力，所以GX32除內置8MB記憶體畀你記下電話資料外，亦係同類手機中，首部配備有SD/MMC卡插槽，令手機容量的資源分配變得更有彈性。</fontstyle></spanclass></p><p><spanclass><fontstyle>26萬色靚爆鏡LCD  &#13;<br> 玩得高解像鏡頭，當然要有一個更出色的顯示屏作配合啦！GX32的內芒起用了一個現存最「出色」的2.2”QVGALCD（240×320Pixels），在毋須軟件插值情況下，已可達致現時最巔峯的26萬色；就數值上看，暫時市面普遍手機只能達到6萬5色，所以絕對是無可匹敵；而為求高清晰及高解像效果，手機內加入了CG-Silicon技術，就初步測試後感，畫面滑淨及銳利程度，真係好多數碼相機嘅LCD都不及！&#13;<br> 至於外芒方面，亦作出了少許升級，雖然使用了類近的6萬5色FSTNLCD，不過解像度就增加為96×64Pixels，驟眼望落去，真係好似大個咗啲！</fontstyle></spanclass></p><p><spanclass><fontstyle>首次加裝藍芽技術  &#13;<br> 至於基本手機功能，起用了四頻對應設計，連南美洲都用到，所以去到GSM系統的國家，可以話世界通行；此外GX32是同系列機款中，首部內置有藍芽技術的手機，加埋機身內置有紅外線連接埠，所以對手機周邊配件的對應，以至與其他手機、PDA或電腦的聯繫，亦達到最佳的配合。&#13;<br> 另外，網上一直流傳GX32只有16和弦鈴聲，不過今日「真機」到手，亦正式澄清為40和弦，而且還有分組鈴聲及來電相片等功能，此外還可支援WAP、GPRS、MMS和Java遊戲！現時最潮玩的MP3機功能，GX32亦是首度加入，玩得外置記體插槽，呢樣增值功能當然唔慳得啦！</fontstyle></spanclass></p><p><spanclass><fontstyle>靚芒影相手機  &#13;<br> 過百萬像素影相手機，現時市面只此一部GX32，俗啲講句真係冇得比，微降一級嘅高階影相手機，就係10-35萬像素級，而以下都係所介紹嘅影相手機都有同一特性，就係起用26萬色靚仔LCD。</fontstyle></spanclass></p><p>（a）中原電器&#13;<br> 電話：26283628&#13;<br> （b）星網科技&#13;<br> 電話：21948820&#13;<br> （c）T.ONE&#13;<br> 電話：26289090</p></body></html>