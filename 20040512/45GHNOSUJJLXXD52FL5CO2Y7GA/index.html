<html><header><meta charset="utf-8"><title>三大手提機決戰E3EXPO</title></header><body><h1>三大手提機決戰E3EXPO</h1><p>全球最大型GameShow嘅E3EXPO，喺美國時間5月12日正式開鑼。今年可謂特別多新嘢睇，事關SONY同任天堂都會進一步發布新手提機嘅資料，而喺5月11日SONY更搶在E3EXPO之前舉行發布會，SCE總旗手久多良木健都會蒲頭，據估計極有機會手持萬眾期待嘅PSP出現。而筆者一抵達洛杉磯，已第一時間到會場ConventionCenter睇睇，往後將會為大家搶先報道第一手資料。&#13;<br>雖然未能進入E3EXPO會場，不過筆者喺場外行咗一轉，竟然發現Nokia掛咗塊N-gage2嘅宣傳牌出嚟，即係除SONYPSP、任天堂NDS外，將有第三部手提機仔亮相，今年可算係手提機大戰。至於其他勁Game如《GT4》、《FFXII》、《Mario128》等，都會一一為大家詳細報道，詳情就要留意嚟緊星期五、六、日嘅《爆機狂迷》啦。&#13;<br>&#13;<br>直擊記者：許福合</p></body></html>