<html><header><meta charset="utf-8"><title>內地導演劉奮鬥揚威紐約</title></header><body><h1>內地導演劉奮鬥揚威紐約</h1><p>由羅拔迪尼路（RobertDeNiro）一手策劃嘅紐約Tribeca電影節，前日終於畫上句號。今年內地導演劉奮鬥認真威盡，皆因佢憑電影《綠帽子》贏咗電影節嘅最佳電影同最佳電影人兩項大獎。&#13;<br> 而大會嘅評判話今年喺二百五十套電影之中，《綠帽子》一片明顯係冠軍之選。其實劉奮鬥係編劇出身，佢之前重寫過電影《洗澡》嘅劇本㖭。</p></body></html>