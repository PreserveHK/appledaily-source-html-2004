<html><header><meta charset="utf-8"><title>煲完煙煲粥<br>杜汶澤陪田蕊妮買衫　嫌悶</title></header><body><h1>煲完煙煲粥<br>杜汶澤陪田蕊妮買衫　嫌悶</h1><p>杜汶澤日前陪女友田蕊妮往尖沙嘴選購女裝板仔服，雖然儍強對女友揀衫不大耐煩，一時站在店外狂煲煙，一時又躺在店中沙發煲電話粥，幸他仍甚具紳士風度，樂意為女友挽衫和充當柴可夫。</p><p>杜汶澤近年迷戀板仔服，其女友田蕊妮可能近朱者赤，日前在男友陪同下到尖沙嘴一間板仔服專門店掃貨，其間杜汶澤對女友揀衫顯得不太耐煩，既煲煙又煲電話粥。<br> &#13;<br> <spanclass>幫女友挽衣服 &#13;<br> 當日晚上七時許，杜汶澤與女友逛尖沙嘴加連威老道，當時田蕊妮走進一間板仔服店揀衫，杜汶澤就獨自步進對面的另一間兩層高的板仔服專門店，未幾田蕊妮亦尾隨進內。&#13;<br> 田蕊妮聚精會神揀衫時，杜汶澤大多時間都走開，還兩度站在門口煲煙，及後他步上樓，更毫不客氣地躺在店內沙發上「戙」高腳，坐姿甚為豪邁。田蕊妮掃貨後先行離開店舖，杜汶澤就為女友拿着一袋戰利品，然後登上泊在門外的平治房車。&#13;<br> 而前晚杜汶澤在中環為「激辣鐵人耐力賽」擔任評判，他表示以前不嗜辣，後來才被女友影響，他說：「大塊田（田蕊妮）係湖南人，係辣妹，佢好食得辣㗎。」<br> &#13;<br> <spanclass>笑責樂仔大膽 &#13;<br> 談到杜汶澤的好友余文樂日前相約緋聞女友黃伊汶滑水，樂仔更稱黃伊汶密實，反而大塊田穿得性感，令他有追求之意。杜汶澤笑說：「咁大膽？但我就唔去滑水，話之佢哋班後生仔女呀。」&#13;<br> 此外，杜汶澤前晚向商台請假看許冠傑演唱會，昨晚還在電台節目中大談演唱會情況，坐在第一行的他大講被阿Sam親吻的經過，他興奮地說：「我估唔到揀咗我，佢重講咗句『Oh！Baby』就咀我一嘢，開心到我。嗰個歡樂唔止係一晚嘅，就算商台炒我都係咁話，我大膽講句，許冠傑演唱會係一世人都難逢一閏。」&#13;<br> 採訪、攝影：娛樂突發組、魯萍</spanclass></spanclass></p></body></html>