<html><header><meta charset="utf-8"><title>愛心爆棚24小時OnCall<br>民安隊無處不在</title></header><body><h1>愛心爆棚24小時OnCall<br>民安隊無處不在</h1><p>上星期一，六名被困卧懸崖的行山友，得民安隊（民眾安全服務隊）攀山搶救隊及飛行服務隊協助，終於在雷暴警告下安全度過12小時並獲救。而國家隊奧運金牌運動員訪港，拚命推住圍欄，維持秩序的、慶典過後幫忙執拾「爛攤子」的，又是民安隊。明明都只是志願人士，究竟是甚麼令他們24小時OnCall，盡心盡力為民眾服務？&#13;<br>&#13;<br>記者：陳慧敏&#13;<br>攝影：陳陶鈞、部份相片由民安隊提供</p><p>民安隊四個大隊由少年團、區域部隊（藍制服）、緊急救援隊（橙制服）以及攀山搶救隊（紅制服）組成，跟其他政府部門如飛行服務隊等緊密合作，出生入死，靠的都是顆愛助人的、熱誠的心。我們今天就請幾位不同崗位的民安隊員，分享他們的難忘經歷。</p><p><spanclass><fontstyle>民安隊好媽媽  &#13;<br> 少年團指揮官：鄺軍兒&#13;<br> 資歷：21年&#13;<br> 難忘經歷：「睇住班細路初初入嚟，一係就懵盛盛乜都唔識，一係就頑皮到死（笑）！但經過一輪訓練，睇住佢哋有改變，無論紀律同領導能力都好咗好多，就覺得好開心。有啲後來重加入成人部隊，睇住佢結埋婚生埋仔㖭呀！所以個個都叫我做媽媽！」軍兒說時還笑得甜絲絲的。</fontstyle></spanclass></p><p><spanclass><fontstyle>17歲「退休」  &#13;<br> 少年團小隊長：王凱珊&#13;<br> 資歷：5年&#13;<br> 難忘經歷：「嘩！好多喎！上個月參加少年訓練營，師弟妹喺草地上紮營，而我哋呢班師兄師姐就只可以無遮無掩咁瞓馬路。點知嗰晚落好大雨，但未收到命令前大家都只可留守原位，等到阿Sir下令我哋去帳幕「救」班師弟妹走去避雨時，至發現帳幕已經變咗鴨仔池！當時情況好危急，我哋心裏面真係有種救人嘅感覺。雖然逃到有瓦遮頭嘅地方都係濕到滴水，但啲朋友患難見真情，真心幫人嘅感覺令我好開心。」17歲的凱珊明年就要「退休」，雖決定專心讀書考大學，但已鎖定目標，大個啲就加入攀山搶救隊，繼續馳騁山野，為國又為民。</fontstyle></spanclass></p><p><spanclass><fontstyle>經歷28年大件事  &#13;<br> 緊急救援小隊長：李國鴻&#13;<br> 資歷：28年&#13;<br> 難忘經歷：28年嚟真係太多難忘經歷，第一日入隊就接到Order，丟下正一起度假的朋友，衝到南丫島油船漏油幫忙出海「索油」；越南難民潮時幫忙派食物及資源給難民；96年八仙嶺大火幫忙救火，到舊年SARS爆發，幫忙到××青年營打點準備，以及守衞各個入口以防外人進入等等。「當時真係好忙㗎，一日做11個鐘，放工重趕去返工（正職）。大家事後諗番起先記得會有染病危險，好在個個都做足安全措施，整個民安隊零染病紀錄！」</fontstyle></spanclass></p><p><spanclass><fontstyle>貼近民眾  &#13;<br> 港島區中隊副指揮官：趙德強&#13;<br> 資歷：24年&#13;<br> 難忘經歷：「我哋比較接近人群管理，負責調配人手到不同崗位，維持秩序。舊年SARS期間我哋都會去到機場幫忙同旅客探熱。&#13;<br> 最記得當時唔係個個旅客都畀你探熱，有啲人真係唔理你走咗去，甚至鬧你。我哋就要溫柔咁同佢詳細解釋，等佢合作探熱。」</fontstyle></spanclass></p><p><spanclass><fontstyle>揹40磅通山走  &#13;<br> 攀山搶救隊小隊：李家明&#13;<br> 資歷：10年&#13;<br> 難忘經歷：「有一年梧桐寨有對夫婦失足跌死，同行重有個小女兒、嫲嫲、妹妹同妹夫。沿路落山已經知道夫婦兩人回天乏術，但就要不停安慰小女兒爸爸媽媽已經被救起，嗰一刻嘅心情到今日依然記得。&#13;<br> 「還有八仙嶺大火那次，記得到達馬騮崖時，望見滿地GameBoy、背包、銀包、鎖匙，再遠一點就見到傷者們坐在地上。災難的慘烈情況，到今日仍記憶猶新。」</fontstyle></spanclass></p><p><spanclass><fontstyle>如何加入民安隊？  &#13;<br> 想加入民安隊很簡單，少年組必須年滿十二歲，成人組必須年滿十六歲，十八歲以下就跟少年組一樣，得有父母或監護人的書面同意書方可登記。&#13;<br> 登記表格可於<ahref http:> http://www.cas.gov.hk/  下載&#13;<br> &#13;<br> <spanclass><fontstyle>52年歷史  &#13;<br> 民安隊由1952年成立開始已經有52年歷史，而今年9月19日更是攀山搶救隊成立35周年紀念日，同時也是山嶺安全活動推廣日。當日由上午十時到下午五時，除了會有圖片及器材展覽及專題講座外，還會有拯救示範，歡迎各位隨時入內參觀。&#13;<br> 地址：九龍城亞皆老街204號民安隊九龍訓練中心　查詢電話：28056037</fontstyle></spanclass></ahref></fontstyle></spanclass></p></body></html>