<html><header><meta charset="utf-8"><title>影帝無用 - 谷德昭</title></header><body><h1>影帝無用 - 谷德昭</h1><p>前幾日睇咗劉德華嘅演唱會，可以講得係一個非常抵睇嘅演唱會。與其講係一個演唱會，不如話係一個「秀」，除咗聽歌之外，對眼冇停過有嘢睇，每一首歌都編排咗唔同嘅視覺效果一齊演出，舞蹈、大型道具、火燄、煙花式噴紙、秘密通道式舞台、大戲裝束、影片，數都有排數，當然還有劉華的投入演出。&#13;<br>劉華無論何時何地都以最佳狀態示人，大家有冇見過好攰或者好殘嘅劉華？我就冇見過。劉華全場又唱又跳，除了要有好體能之外，更要頭腦清醒，記性稍為差啲都要練習十年或以上先記得晒一個演唱會的舞步。</p><p>其中一段歌舞，劉華頭上頂着兩條雄赳赳的雉雞尾，跟舞蹈員們載歌載舞，個人認為好睇過張藝謀導演在奧運搞的雅典十二迷你裙樂坊。這次的製作是重型的，相信是因為可以在大陸巡迴演出而攤分了支出，希望這是日後演唱會的趨勢，因為得福的是觀眾。&#13;<br> 觀眾內應該有許多是自由行的旅客，因為當劉華唱國語歌時，明顯地有幾堆觀眾的掌聲特別響亮。&#13;<br> 在播出了劉華一些重要電影作品的片段後，他穿着《大隻佬》的肌肉出場，他說：「以下唱的這首歌叫《影帝無用》，如果你不是我的歌迷或影迷的話，你絕對感受不到當中的意思。」我是劉華的影迷，我感受得到。&#13;<br> 香港的電影工業實在很需要像劉華這樣的工作者，他不會只在Take，他還不斷的Give，還Give了很多很多。</p></body></html>