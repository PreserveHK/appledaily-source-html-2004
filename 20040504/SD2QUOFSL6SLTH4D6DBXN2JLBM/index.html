<html><header><meta charset="utf-8"><title>新車速報：<br>積架S-Type英國紳士換新裝</title></header><body><h1>新車速報：<br>積架S-Type英國紳士換新裝</h1><p>來自英國積架汽車嘅S-Type，自推出以來一直備受追捧，而新抵港嘅S-Type2.5V6SEFacelifted新型號就更見吸引；皆因佢除仍以一台輸出充裕嘅2.5V6偈作骨幹外，其賣相及車廂布局都有不同程度嘅改動，因而變得更有豪邁氣派。&#13;<br>&#13;<br>記者：鄭達基　攝影：陳陶鈞</p><p><spanclass><fontstyle>Facelifted造型成熟得多  &#13;<br> 雖然呢部Facelifted新版積架S-Type，車身線條與舊有型號相近，但內裏卻有多項改動，皆容易令人察覺；當中包括令車首造型望落更見一體化嘅頭泵把、新款鬼面罩、Xenon頭燈連清潔器、四輪新款17吋合金胎軨、經過重新設計並更具魅力嘅車尾造型等等，以上嘅變動不但令賣相變得成熟之餘，而且重要比舊有型號來得吸引㖭！另外值得一提嘅係，新車引擎蓋及尾冚更用上鋁合金模做，比傳統嘅來得更輕唔在講，堅固程度亦毫不遜色㗎！</fontstyle></spanclass></p><p><spanclass><fontstyle>闊落座艙氣派高  &#13;<br> 與舊有型號一樣，新車座艙同樣以寬敞闊落、乘坐舒適為賣點，廠方不但為其裝配前後兩排，承托力更高嘅高級真皮座椅，以及全新鑲有銀白框邊嘅四圓表板組合外，當然唔少得重有車門電窗、電動天窗、原廠左右獨立恒溫冷氣、高級CD音響、免提電話等配搭，加上鋪排得簡潔有序，用落方便容易。與此同時，駕駛者又可透過設於半皮半桃木軚環上嘅遙控鍵，去控制車上各項設備，從而令駕駛者毋須分神，只需輕觸遙控鍵去控制設備，令行車變得更安全。&#13;<br> &#13;<br> <spanclass><fontstyle>2.5V6偈輸出足  &#13;<br> 雖然新車有多個地方作出改動，但一台2.5公升V6偈仍然係佢嘅主要動力來源，呢台偈不但輸出充裕（最大馬力為201匹），匹配埋一套轉檔順滑、來自ZF嘅6前速自動波箱，性能表現毋庸置疑；另外，廠方響強化新車底盤嘅同時，亦為其改換四輪17吋輪胎組合，加埋DSC及TractionControl等電子系統輔助，行車循迹性亦較前增強不少呢！</fontstyle></spanclass></fontstyle></spanclass></p><p><spanclass><fontstyle>重有幾款同級轎車&#13;<br> 平治E240Avantgarde  &#13;<br> 較前變得富時尚感嘅造型，重有既齊全又豪華嘅車廂配備，另外再加上本身嘅品牌效應，所以一直不乏捧場客。&#13;<br> 車價：$528,000</fontstyle></spanclass></p><p><spanclass><fontstyle>寶馬525iA  &#13;<br> 同樣擁有經過重新設計嘅造型及車廂，而且重散發出濃厚房跑車韻味；而佢所配用嘅一台2.5公升偈，又見慳油好力。&#13;<br> 車價：$538,000</fontstyle></spanclass></p><p><spanclass><fontstyle>富豪S802.5T  &#13;<br> 剛抵港嘅新型號，喺擁有既獨特又富豪邁氣派嘅造型的同時，全車最吸引莫過於係一台輸出達210匹馬力嘅2.5公升Turbo偈。&#13;<br> 車價：$409,000</fontstyle></spanclass></p><p><spanclass><fontstyle>積架S-Type2.5V6SEProfile  &#13;<br> 引擎：2497ccV6DOHC&#13;<br> 馬力：201ps/6800rpm&#13;<br> 扭力：25.5kgm/4000rpm&#13;<br> 傳動：6前速自動波&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：235/50ZR17&#13;<br> 尺碼：4905×1818×1447mm&#13;<br> 軸距：2909mm；車重：1663kg&#13;<br> 0-100公里：9.9秒；極速：225km/h&#13;<br> 新車售價：$488,000&#13;<br> 車輛提供：積架汽車（25200989）</fontstyle></spanclass></p></body></html>