<html><header><meta charset="utf-8"><title>陳冠希搞完野獸又想搞基</title></header><body><h1>陳冠希搞完野獸又想搞基</h1><p>余文樂與陳冠希前晚在銅鑼灣接受訪問，宣傳新片《江湖》，原本曾志偉亦到場，但他日前往大連公幹，因當地天氣問題未能如期返港。&#13;<br> 問陳冠希在《江湖》片中的人獸交一場戲是否因其廣告商不滿而被刪，他表示：「一定唔係，係電檢處要cut。我咁辛苦拍，都希望大家睇到，拍呢場戲我學咗好多嘢，我會爭取DVD保留番。」&#13;<br> 陳冠希又謂渴望拍同性戀或變態殺手的戲，他說：「因為呢啲角色要演技，不過如果要我三十樓跳落嚟嗰種就唔會接。」<br> &#13;<br> <spanclass>三日收五百萬 &#13;<br> 而曾志偉在接受長途電話訪問時說：「套戲單係五月一日就有二百幾萬票房，即係三日已收過五百萬，我喺內地見到好多盜版，好嬲，所以我唔想再攞上去審批，上到都賺得唔多，算啦，咁重可以參選金馬獎，台灣五月十三日上。」&#13;<br> 採訪、攝影：陳梅香</spanclass></p></body></html>