<html><header><meta charset="utf-8"><title>　　周一嶽搵貝多芬減壓 - 李八方</title></header><body><h1>　　周一嶽搵貝多芬減壓 - 李八方</h1><p>衞生福利及食物局局長周一嶽真係分身有術，一邊出席喺曼谷嘅世衞與東盟以及另外三國舉行嘅衞生部長會議，同日政府新聞網又刊出佢嘅訪問。&#13;<br> 篇訪問稿就透露佢對於由幕後走到幕前重係唔太習慣，覺得𠵱家嘅工作性質好唔同，自信壓力可以變為動力嘅佢，每晚就會花半個鐘聽古典音樂，趁機休息吓，反省吓一日嘅工作。而周局長最鍾意嘅，就係貝多芬同埋莫札特，特別係貝多芬嘅交響樂，覺得百聽不厭咁話。原來周一嶽除咗鍾意聽音樂之外，重學過琴，又鍾意打羽毛球，不過𠵱家貴人事忙，已經好少玩。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>