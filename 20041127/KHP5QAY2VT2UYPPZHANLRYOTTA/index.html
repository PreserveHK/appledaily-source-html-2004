<html><header><meta charset="utf-8"><title>　　空中賀壽 - 李八方</title></header><body><h1>　　空中賀壽 - 李八方</h1><p>軋……軋……一架喺天空盤旋低飛嘅直升機，尾部拖住長長嘅布條，寫埋祝你生日快樂、我愛你呀之類嘅字，咁嘅場面以為係電影先至會出現，點知噚日真係喺尖沙嘴上空出現。&#13;<br> 話說有間歐洲時裝品牌公司，為咗畀女老闆兼設計師Ursula一個生日驚喜，噚日偷偷哋租咗架直升機，拉住寫上生日快樂嘅大banner，趁老闆喺天星碼頭嘅酒店頂層開露天生日派對之際，喺上空盤旋一小時，開心到老闆幾乎出唔到聲。間公司職員報料話，咁樣慶祝生日唔單止係香港嘅創舉，塊banner成五千平方呎咁大，係一個世界紀錄，公司已經申請列入健力士世界紀錄大全。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>