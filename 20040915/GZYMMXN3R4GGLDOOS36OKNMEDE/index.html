<html><header><meta charset="utf-8"><title>事業感空虛　赴京搵師傅<br>祖名出碟黃玉郎拔筆相助</title></header><body><h1>事業感空虛　赴京搵師傅<br>祖名出碟黃玉郎拔筆相助</h1><p>房祖名的首張個人國語大碟今天推出，他邀請黃玉郎為其MV設計了兩款漫畫造型，祖名昨日坦言有點緊張，但又感到空虛，要到北京向師傅李宗盛請教。而祖名前晚出席新戲《墨斗先生》首映時，引來傳媒追訪，他即尷尬地向主角陳小春道歉，表示自己無意搶風頭。</p><p>房祖名首張個人國語大碟今天推出，碟內大部份歌曲均由他作曲及填詞，每首歌都紀錄了他的成長過程及一些經歷，其中有首歌是為紀念父親成龍的契爺何冠昌所寫的《人》，另有一首歌曲叫《最動聽》，祖名還邀請了黃玉郎為其MV設計了兩款漫畫造型。<br> &#13;<br> <spanclass>睇首映搶晒鏡 &#13;<br> 昨日祖名到商台接受訪問時，坦言對新碟推出開始感到緊張，他又表示現時在歌唱事業中感到空虛，故準備到北京閉關，向師傅李宗盛請教。&#13;<br> 而前晚祖名到會展出席新片《墨斗先生》的首映禮，陳小春、蔣怡、王敏德及黃貫中等一班演員均有出席。祖名甫到場即被記者包圍，但他竟忘記自己要捧誰的場，他說：「阿唔知邊個請我嚟睇，我唔記得佢個英文名。」問他可記得其中文名，祖名表示忘了，問他是不是杜汶澤，祖名即說：「係呀係呀。」&#13;<br> 後來祖名覺得自己搶去主角風頭，走向小春尷尬地說：「Sorry呀，我只係嚟睇戲㗎咋。」小春說：「唔緊要，我都係嚟做嘢啫。」只見祖名將長髮剪至及肩，他表示事前獲得父母批准，他說：「我自己想剪短啲，冇話為乜，諗住出年二月再剪短啲。」<br> &#13;<br> <spanclass>王敏德剃光頭 &#13;<br> 此外，王敏德以新造型出現，他鏟了個光頭，蓄着鬍子，戴着太陽眼鏡，他表示剃頭是日內要往天山拍攝徐克新片《七劍》，他說：「我要做個番邦王子，以前我都試過剪短頭髮，但我老婆接受唔到，返到屋企都要我戴帽呀。」&#13;<br> 採訪：張俊銘　&#13;<br> 攝影：何國豪</spanclass></spanclass></p></body></html>