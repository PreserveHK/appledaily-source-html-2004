<html><header><meta charset="utf-8"><title>NEC三防Notebook超硬淨</title></header><body><h1>NEC三防Notebook超硬淨</h1><p>潮流興三防，唔止手機同DC話要全天候，連Notebook咁大部都加入三防陣營。NEC就剛宣布推出一款三防手提電腦FC-NOTE，專為針對惡劣環境而設計，如工事地盤、極寒地帶等地方工作。其三防能力超強，官方宣稱以一塊鐵板測試過，由90cm高度跌落FC-NOTE度都冇事（關機狀態），防震防撞能力驚人，夠晒硬淨。除咗防水滴、防震等「細奀嘢」外，FC-NOTE就算喺55度高溫至零下22度時，電腦照樣操作如儀，即係身處沙漠北極都用到Windows。&#13;<br>FC-NOTE規格只算一般；P-M1.1GHz、40GB硬碟、12.1"屏幕等，索價港幣$28,400！普通人就話唔抵，不過有啲真係經常喺惡劣環境做嘢嘅人，資料更為無價，多多錢都肯畀。&#13;<br>&#13;<br>記者：徐影龍&#13;<br>相關資料：<ahref>www.nec.co.jp/press/ja/0408/2702.html</ahref></p></body></html>