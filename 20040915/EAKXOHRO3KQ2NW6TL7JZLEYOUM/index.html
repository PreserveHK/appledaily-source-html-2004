<html><header><meta charset="utf-8"><title>精明消費：<br>新款彈弓螺絲批識90度轉彎</title></header><body><h1>精明消費：<br>新款彈弓螺絲批識90度轉彎</h1><p>無論砌模型抑或維修家具，螺絲批絕對是不可或缺的好幫手。不過隨住科技進步，螺絲批亦愈來愈體貼用家，既有可以隨身攜帶的套裝批，亦有創意的彈弓轉彎批，更有可同時當螺絲批又可做電鑽的兩用型號，絕對切合不同用家的需要。&#13;<br>&#13;<br>記者：張穎麟　攝影：陳盛臣　Model：Wendy</p><p><spanclass><fontstyle>螺絲批引進新技術  &#13;<br> 有沒有見過識轉彎的螺絲批？又或可加士巴拿借力的螺絲批？現今新款的螺絲批，就引進了不少新技術，例如體貼人體工學的設計、更易發力的三角形手柄，務求令你用得更舒適。</fontstyle></spanclass></p><p><spanclass><fontstyle>轉彎螺絲批  &#13;<br> <b> 設計特別</b> &#13;<br> 偶然遇到櫃邊、牆角等狹窄位置時，就會發現很難上螺絲。因此日本的Sunflag就推出了可轉彎的螺絲批，呢款十字螺絲批，中間彈弓柄身最多可作90度彎曲，以後唔使搬櫃都可以輕鬆上螺絲。&#13;<br> 售價：$33(d)</fontstyle></spanclass></p><p><spanclass><fontstyle>精鋼製造貼手設計  &#13;<br> 整支一字螺絲批，由長度、手柄弧度都經過人體工學的技術設計，令你揸得更穩更舒服。加埋可轉的手柄，用力比其他螺絲批容易。金屬部份更以精鋼鑄造，就算用力過度都唔會將批頭弄崩。&#13;<br> 售價：$10(c)</fontstyle></spanclass></p><p><spanclass><fontstyle>搵士巴拿借力  &#13;<br> 可能你都試過唔夠力扭開螺絲的時候，單靠手力搞唔掂，不妨利用呢個日本素材發信的十字批。事關佢採用四方形中軸，只要搵士巴拿或者鉗仔幫手，利用借力方法，就可將螺絲鬆開。&#13;<br> 售價：$10(c)</fontstyle></spanclass></p><p><spanclass><fontstyle>三角手柄易發力  &#13;<br> 有沒有發覺圓柄的螺絲批較難發力，所以素材發信這款一字批，就將手柄變成三角形，容許你將所有臂力一次過發動，可以輕鬆將螺絲扭開。&#13;<br> 售價：$10(c)</fontstyle></spanclass></p><p><spanclass><fontstyle>拳頭手柄有彈性  &#13;<br> 呢款一字批，手柄位置特別大，塑膠亦以防滑質料製造，再加上特別設計的坑紋，容易發力又揸得舒服。值得一提係塑膠擁有較大彈性，唔似傳統螺絲批易跌爛手柄。&#13;<br> 售價：$51(d)</fontstyle></spanclass></p><p><spanclass><fontstyle>磁石成份特別高  &#13;<br> 唔少螺絲批用得耐，磁力便會減少，磁力就唔足夠將螺絲吸起。但呢兩把十字及一字批就擁有特強磁力，使用方便。而且佢亦以高密度合金製成，夠晒硬淨，手柄又有防滑設計。&#13;<br> 售價：$28(d)</fontstyle></spanclass></p><p><spanclass><fontstyle>套裝批配件齊備  &#13;<br> 套裝螺絲批除方便收藏外，一盒又有多個批頭，能適合各種物品的需要。最特別係部份將盒子設計成可以同批頭組合使用，變成手柄，設計具心思。另外，亦有些附加鉗仔等配件，讓你可以更易上螺絲。</fontstyle></spanclass></p><p><spanclass><fontstyle>T字手柄較慳力  &#13;<br> 唔少迷你套裝螺絲批，手柄都細得過份，使用時根本不能用力。因此呢Set套裝螺絲批，就採用換頭不換柄的設計，有齊十字、一字批頭各三款。T字型手柄可鎖死轉動方向，令用家慳力得多。&#13;<br> 售價：$10(a)</fontstyle></spanclass></p><p><spanclass><fontstyle>螺絲批時刻傍身  &#13;<br> <b> 一物二用</b> &#13;<br> 迷你螺絲批雖然已經好輕巧，但一支支的，要常常帶在身邊都幾唔方便。所以呢個套裝就將全套螺絲批頭放在鎖匙扣盒內，使用時圓盒又可變成手柄，慳位輕便。&#13;<br> 售價：$10(a)</fontstyle></spanclass></p><p><spanclass><fontstyle>有埋六角匙  &#13;<br> 同樣都係可當作鎖匙扣使用，不過就改為長盒形設計，把長盒當成手柄，更易揸好用。值得一讚係六個批頭之中，除了常見的十字頭及一字頭各有二個之外，竟還配備了二把六角匙，可因應不同情況使用。&#13;<br> 售價：$10(a)</fontstyle></spanclass></p><p><spanclass><fontstyle>固定螺絲更好用  &#13;<br> 專為整眼鏡而設的螺絲批套裝，雖然只得十字、一字頭各一，但就另送一支固定柄，用來固定眼鏡螺絲位，令螺絲可以上得更緊更實。&#13;<br> 售價：$10(a)</fontstyle></spanclass></p><p><spanclass><fontstyle>收喺手柄最慳位  &#13;<br> 如果你嫌盛載批頭個盒太大，不妨選用呢個T形的螺絲批套裝。事關佢可以將所有批頭收納在T形手柄內，方便又慳位。全套有二個一字頭加四個十字頭，手柄亦可以將批頭鎖上，固定上螺絲方向。&#13;<br> 售價：$12.9(b)</fontstyle></spanclass></p><p><spanclass><fontstyle>連鉗套裝整相機一流  &#13;<br> 相機的螺絲又長又細，唔固定的話，好難可以上得穩固，但細細的螺絲，用手又難以抓穩。所以呢個螺絲批套裝，除了二支十字同三支一字批外，還附送鉗仔一個，Size剛好鉗到細螺絲，相當好用。&#13;<br> 售價：$10(c)</fontstyle></spanclass></p><p><spanclass><fontstyle>外形似電批  &#13;<br> 看上去還以為是一把迷你電批，其實係特別設計的連手柄套裝。可將一字、十字各二個的批頭藏在柄內，使用時柄身更可作出角度調校，適合在不同環境下使用，加埋可鎖死單一方向，夠晒易上。&#13;<br> 售價：$66(d)</fontstyle></spanclass></p><p><spanclass><fontstyle>可加長的螺絲批  &#13;<br> 由手柄、中軸到批頭都可以自由組合，十字頭同一字頭都各有2款以供替換。方便使用之餘，最正係可以將中軸再作延長，來進行天花燈等較高物件的維修。&#13;<br> 售價：$10(a)</fontstyle></spanclass></p><p><spanclass><fontstyle>電批慳水慳力  &#13;<br> 唔想用力，就想將頑強螺絲鬆開，電批就一定最啱用，既慳時間又慳力。而且大部份電批都會有埋電鑽功能，一物二用，夠晒實際。</fontstyle></spanclass></p><p><spanclass><fontstyle>小型電批啱普通家庭  &#13;<br> 細細把的電批最適合普通家庭使用，好像呢把百德KC9036充電螺絲批，雖然得3.6V，但都有每分鐘180轉速，十分夠力。而且手柄可作角度調校，亦可進行正反轉，功能齊備。&#13;<br> 原價：$199　&#13;<br> 特價：$169(e)</fontstyle></spanclass></p><p><spanclass><fontstyle>1小時充電  &#13;<br> 7.2V夠晒力水，可做電批之餘，亦可更換鑽嘴，變成電鑽。操作全由電子負責，反應快又夠安全，故能做到每分鐘600轉的高速，而且更有1小時充電夠方便。&#13;<br> 售價：$559(e)</fontstyle></spanclass></p><p><spanclass><fontstyle>連箱套裝夠型仔  &#13;<br> 電批之中最細電壓，一定非呢個Bosch的PSR2.4V電批莫屬。雖然只得每分鐘140轉，但配埋工具箱就非常吸引。入面有齊批頭、木工鑽嘴、拉尺、鐵錘、充電器和電池。&#13;<br> 售價：$199(e)</fontstyle></spanclass></p><p><spanclass><fontstyle>超高速鬆螺絲  &#13;<br> 以呢個威力牌9.6V電批每分鐘550轉的超高速度，任何螺絲話咁快就鬆開。換上鑽嘴後，亦可鑽木材和鋼材，家庭用絕對綽綽有餘，美中不足係充電時間要5-8小時，時間稍長。&#13;<br> 售價：$199(f)</fontstyle></spanclass></p><p><spanclass><fontstyle>最強電鑽王  &#13;<br> <b> 大力王</b> &#13;<br> 無論以電批，還是電鑽的角度來看，呢部百德CD431K都一定係大力王。事關佢採用12V充電池，每分鐘可以達到800轉，鋼板、木板都冇有怕。工具箱內藏23個鑽頭、批頭，非常厲害。&#13;<br> 售價：$599(b)</fontstyle></spanclass></p><p><spanclass><fontstyle>售賣點：  &#13;<br> (a)吉之島10元廣場34282138&#13;<br> 銅鑼灣京士頓街9號家居廣場1樓&#13;<br> (b)吉之島28846888&#13;<br> 鰂魚涌康山道2號康怡廣場南&#13;<br> (c)崇光百貨28338338&#13;<br> 銅鑼灣軒尼詩道555號&#13;<br> (d)city'super25062888&#13;<br> 銅鑼灣時代廣場地庫1樓&#13;<br> (e)實惠29237010&#13;<br> 銅鑼灣怡和街1號香港大廈地庫&#13;<br> (f)日本城21170686&#13;<br> 北角英皇道560號健之堡商場</fontstyle></spanclass></p></body></html>