<html><header><meta charset="utf-8"><title>煲碟王：《連鎖蝶變》Director'sCut<br>時光倒流混沌新體驗</title></header><body><h1>煲碟王：《連鎖蝶變》Director'sCut<br>時光倒流混沌新體驗</h1><p>做錯事，好多人都會講「悔不當初」，如果有機會重新揀過，佢哋一定話可以作出更好嘅選擇。今個星期新返嘅3區DVD《連鎖蝶變》，就係以「時光倒流」做題材，畀大家有一個重新做人嘅機會；不過故事最實在之處，是加入近年大熱嘅混沌理論分析；做錯事返唔到轉頭，你可能會講「悔不當初」，但如果返到轉頭，可能更叫人「後悔莫及」！&#13;<br>&#13;<br>記者：朱崇德</p><p><br> &#13;<br> 論時光倒流電影，除近期港產電視劇《隔世追兇》外，上戲院電影真係冇邊套令人印象深刻；《連》故事架構尚算緊密，加上同類電影大家又餓咗好耐，所以今年3月一上畫，就以1,710萬美元勇奪北美首周票房冠軍，完全揮底同期猛片《大魚奇緣》同《玩轉男人心》。而今次DVD版不同之處，是一刀未剪的120分鐘「導演版」（戲院版114分鐘），新加片段多數都係一啲交代劇情的恐怖回憶，睇起上嚟驚嚇恐怖好多。</p><p><spanclass><fontstyle>回到過去　扭轉命運  &#13;<br> 主角艾雲有一個非比尋常的童年，可能由於小時心靈受創，所以經常出現暈倒及短暫失憶的情況；不過這些「空白時間」，又往往和一些血腥暴力事件關連上，不論怎樣努力回想還是用催眠，都找不出所以然來。&#13;<br> 十數年後，一次偶然機會下，發現重讀兒時的日記，竟有叮噹時光機的能力重回過去，而且更與這些「空白時間」不謀而合；兒時的惡行一一被喚醒，艾雲最後孤注一擲，決定借童年的自己，扭轉今日的命運；可惜歷史就如氣象學家Lorenz所提出的渾沌理論──蝴蝶效應一樣，少少的「差錯」，可能會導致翻天覆地的後果，一心諗住改變歷史，後果可能只係愈變愈禍！</fontstyle></spanclass></p><p><br> &#13;<br> <spanclass><fontstyle>男女角色　多重人格  &#13;<br> 故事題材看似簡單，不過最引人之處是加入了大量的心理分析元素，例如有孌童癖的父親，會導致兒女長大後，自我形象低落，甚至有自殺傾向；有暴力傾向的父親，兒女長大後可能成為一個殺人狂魔……睇戲時簡直像上心理學一樣！&#13;<br> 不過更難得是選角非常正，基本片中不論童年、少年及成年的男女主角，都會有兩面或以上的多重人格，時而是殺人狂，但轉眼間又成為宗教狂熱、精神病患者、妓女、自閉症患者，真係睇到人眼花撩亂；不過當中最搶鏡是飾艾雲童年的小童星，平時說話斯文淡定，但成年艾雲一上身後，簡直猶如邪氣十足的惡魔，真係好有當年《凶兆》嘅童星氣質！</fontstyle></spanclass></p><p><spanclass><fontstyle>特別收錄兩個不同結局  &#13;<br> 特別收錄中，必睇有「渾沌理論的科學與心理學基礎」同「時光旅行的歷史與魅力」，兩者都有專家級人士同你講解呢方面知識，對你明瞭此片好有幫助，最重要係有中文字幕顯示，真係易睇易明好多。另外「重未曝光片段」中，重有兩個不同結局，講真！我覺得基本係《七宗罪》嘅翻版，原本結局先至係最有寓意同最後嘅結局；不過如果你睇完結局真係有啲戚戚然，睇另兩個特別收錄嘅結局可能令你心理平衡啲。</fontstyle></spanclass></p></body></html>