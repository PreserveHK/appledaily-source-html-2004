<html><header><meta charset="utf-8"><title>冬菇飛人跳木箱誓做體操小王子</title></header><body><h1>冬菇飛人跳木箱誓做體操小王子</h1><p>萬眾期待嘅奧運終於揭幕，就算未能親身到現場觀看，都會安坐家中對着電視，感受吓奧運嘅熱鬧氣氛；不過對於小蘋果嚟講，佢哋唔單止為運動員打氣，重挑選奧運項目中難度極高嘅體操嚟練習，雖然過程中蝦碌百出，但以行動去支持奧運選手嘅精神，都值得我哋掌聲鼓勵啦！&#13;<br>&#13;<br>記者：鴨比姐姐　攝影：大頭菜&#13;<br>鳴謝：中國香港體操總會、香港沙田體育學院</p><p><spanclass><fontstyle>熱身大行動  &#13;<br> 進行正式體操練習之前，學員必須做足一系列的熱身運動，原來男孩子和女孩子的熱身動作大大不同；男仔方面，熱身主要集中在體能上，如倒立、抬腿等，至於女仔則着重柔軟度。</fontstyle></spanclass></p><p><spanclass><fontstyle>終於到戲肉&#13;<br> 冬菇團團轉  &#13;<br> 呢個所謂冬菇，其實叫做全旋器，主要用嚟訓練學員玩鞍馬之用，事關鞍馬動作難度極高，要保持整個動作都可以喺鞍馬上進行，呢個冬菇就係訓練佢哋手腳嘅配合。</fontstyle></spanclass></p><p><spanclass><fontstyle>粗幼單槓  &#13;<br> 喺體操單槓項目之中，男子組方面的單槓，槓身較幼；女孩子的單槓則以高、低槓來區分，而且槓身比起男子組的會較為粗身。</fontstyle></spanclass></p><p><spanclass><fontstyle>木箱訓練爆炸力  &#13;<br> 學員在練習體操期間，為了加強爆炸力及彈跳力，都必須練習跳箱。初學者主要跳三格，資歷較深者則可選擇跳五格木箱。方法係先助跑，再跳踏板，然後踎在木箱上，再跳落地上便成。</fontstyle></spanclass></p><p><spanclass><fontstyle>練習後感  &#13;<br> Tiger仔同Thomas坦言今次呢個體操活動雖然有點辛苦，但能夠對體操活動大開眼界，和一大班小小體操運動員一起練習，都不約而同地表示，有機會也會再次參與，實行學做體操小新星。</fontstyle></spanclass></p></body></html>