<html><header><meta charset="utf-8"><title>新車速報：<br>現代Tucson最扺玩韓國SUV</title></header><body><h1>新車速報：<br>現代Tucson最扺玩韓國SUV</h1><p>SUV之所以可以榮登最受歡迎車款大熱榜，除咗潮流興，人人跟住個Trend玩之外，另一個原因係比房車化算，SUV感覺上大大架，實用性又高，計落真係比買房車化算，特別係韓國車，一架SUV，價錢同日本小房車差不多，好似現代最新主打Tucson，車價十多萬，內內外外已經做到同日本車有得揮，以實用性質嚟講，咁嘅價錢又真係幾抵玩。&#13;<br>&#13;<br>記者：黃婉冰　攝影：黃子偉</p><p><spanclass><fontstyle>SUV界最抵玩之選  &#13;<br> 「Tucson」，美國一個充滿陽光嘅沙漠城市，以此為名，係要話你知今期呢部人氣韓國SUV，有幾咁年輕同充滿活力，果然無錯，呢部新進SUV，由外形到車廂都打破傳統嘅保守設計，感覺較後生、有動感，但車頭燈及泵把組合反而近似家族成員SantaFe，仍然好有「現代」嘅味道，齋睇車頭，好易認得出其「原產地」！新形象外，售價亦係最吸引人嘅地方，新車有2000cc、2700cc兩個版本供選擇，2.0只售$118,000，豪華版亦只係多五萬，售$168,000，兩者只在車廂配套及引擎上有少許分別，其餘設計一樣，上星期一推出2.0版已售罄，亦難怪，十多萬價錢買到一部全新而又有不錯配套的SUV，在同級要二十多萬的日本車相比下，以呢個超低價，再加上近年韓國車在本港已被人逐漸受落，一推出已賣了六十部，不無原因。</fontstyle></spanclass></p><p><spanclass><fontstyle>車廂配套轉玩「潮」氣  &#13;<br> 外表後生，車廂鋪排當然要襯到絕，新車特別加入帶有強烈重金屬感的物料，作為中控台及波箱的裝飾，真皮椅亦用上近年較多日本車及歐洲車所選用的透氣真皮。除基本配套外，普通版比豪華版少了天窗同皮椅，想享用以上兩項豪裝，可以另加錢裝配。今次新車分別用上家族成員「SantaFe」及「Trajet」兩副引擎，馬力依舊，放在較輕磅嘅Tucson上，比起前兩者，有過之而無不及。&#13;<br> &#13;<br> <spanclass><fontstyle>車廂「精裝」位  </fontstyle></spanclass></fontstyle></spanclass></p><p><spanclass><fontstyle>平、貴兩面睇&#13;<br> 2.7豪華版  </fontstyle></spanclass></p><p><spanclass><fontstyle>HyundaiTucson2.7  &#13;<br> 引擎：2656ccV6&#13;<br> 馬力：175ps/6000rpm；扭力：24.6kgm/4000rpm&#13;<br> 傳動：4前速半自動波四驅&#13;<br> 懸掛：（前）麥花臣（後）多連桿&#13;<br> 制動：（前）透氣碟（後）鼓式&#13;<br> 輪胎：235/60R16；軸距：2630mm&#13;<br> 尺碼：4325×1795×1680mm&#13;<br> 新車售價：$168,000&#13;<br> &#13;<br> <spanclass><fontstyle>2.0普通版  </fontstyle></spanclass></fontstyle></spanclass></p><p><spanclass><fontstyle>HyundaiTucson2.0  &#13;<br> 引擎：1975cc直4DOHC&#13;<br> 馬力：142ps/6000rpm；扭力：18.8kgm/4000rpm&#13;<br> 傳動：4前速半自動波&#13;<br> 懸掛：（前）麥花臣（後）多連桿&#13;<br> 制動：（前）透氣碟（後）鼓式&#13;<br> 輪胎：235/60R16；軸距：2630mm&#13;<br> 尺碼：4325×1795×1680mm&#13;<br> 新車售價：$118,000&#13;<br> 車輛提供：仁孚行（現代汽車有限公司）（34288288）</fontstyle></spanclass></p><p><spanclass><fontstyle>其他大熱SUV&#13;<br> 起亞Sorento2.4	$179,950  &#13;<br> 同是韓國種SUV，另有3500cc供選擇，這部被公認為賣相有八成似細蝦的中型SUV，車廂配套及設計同樣大有進步，早前3.5版更增設半自動波版供選擇，配備恒式四驅，但論價格，還是Tucson較具吸引力。</fontstyle></spanclass></p><p><spanclass><fontstyle>本田CR-V	$299,880  &#13;<br> 日本車始終係日本車，車價做得兩架Tucson，但扭力、馬力都略勝Tucson，加上外形同品牌都適合後生仔口味，就算接近30萬都依然受歡迎，但30萬，其實重可以有其他選擇。</fontstyle></spanclass></p></body></html>