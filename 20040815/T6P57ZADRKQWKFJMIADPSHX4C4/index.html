<html><header><meta charset="utf-8"><title>今日開倉：<br>GIFTLAND特賣日版迪士尼精品罕有冧價</title></header><body><h1>今日開倉：<br>GIFTLAND特賣日版迪士尼精品罕有冧價</h1><p>喜歡迪士尼卡通人物的朋友，大多會喜愛日本出產的迪士尼精品，除因款式多外，造工亦較美版靚，可惜日版的精品價錢明顯會貴一截，所以以日版迪士尼精品為主打的GIFTLAND特賣，絕對係迪士尼迷喜訊，皆因當中唔少精品都以半價或以下的價錢發售。當中除了公仔類外，更有水煲、錢箱、輔幣包等實用產品發售。若嫌唔夠的話，更有近年大熱的PreciousMoment同飛天小女警，一齊加入冧價行列。&#13;<br>&#13;<br>記者：張穎麟　攝影：伍慶泉　Model：Don</p><p><spanclass><fontstyle>公仔精品花款最多  &#13;<br> 說起卡通人物精品，第一時間當然會想起公仔玩具，因此今次特賣都以公仔花款最多，小木偶Pinocchio、小熊維尼、米奇老鼠同PreciousMoment全部都有出場。當中最吸引的更首推27吋特大小木偶公仔和會發聲跳舞、教英文的小熊維尼公仔。</fontstyle></spanclass></p><p><spanclass><fontstyle>27吋小木偶三折  &#13;<br> 要說全場最大最抵玩的，非小木偶Pinocchio莫屬，皆因呢款小木偶珍寶型公仔高達27吋，Size同故事中的小木偶一模一樣。抱住它的時候，無論女孩子定小朋友都份外滿足。咁大隻公仔平時點都要賣成$1,000左右，𠵱家三折開倉，日本迪士尼出品，用料、線步絕無瑕疵，絕非翻版貨可比。&#13;<br> 原價：$998&#13;<br> 特賣價：$299</fontstyle></spanclass></p><p><spanclass><fontstyle>小熊維尼明燈指引  &#13;<br> 呢款新到的維尼熊，手上揸住的路燈中看又中用，當中內藏電燈膽，可當作床頭燈。用料亦換上04年大熱的陶瓷質料，Crossover仿木雕製法，滲着濃厚的古典味道。WinniethePooh加豬仔，小朋友一定鍾意。&#13;<br> 原價：$628&#13;<br> 特賣價：$400</fontstyle></spanclass></p><p><spanclass><fontstyle>清幽米奇駕駛樂  &#13;<br> 想車廂內保持清新的氣味，但又聞厭傳統的香精，不妨選購呢個米奇香包。香味只是淡淡的清幽花味，絕不會有刺鼻的感覺，而且細細個附有繩圈可掛在倒後鏡上，既慳地方又得意。&#13;<br> 原價：$80&#13;<br> 特賣價：$48</fontstyle></spanclass></p><p><spanclass><fontstyle>公價都照減  &#13;<br> PreciousMoment的音樂公仔，上鏈後會慢慢奏起《Skater'sWaltz》的音樂，更會慢慢自轉。公仔的雕工極之細緻，雪粒比例準確。再加上PreciousMoment產品甚少減價，想入平貨就要把握機會。&#13;<br> 原價：$159&#13;<br> 特賣價：$99</fontstyle></spanclass></p><p><spanclass><fontstyle>陶瓷錢箱手工頂級  &#13;<br> 小朋友你是用甚麼錢箱儲錢呢？還是那個豬仔錢箱嗎？不如趁開倉換個PreciousMoment的陶瓷錢箱吧！它的造工絕對吸引，唔單止雕刻、滲線落刀細膩，最靚係焗漆極之均勻，深淺色既有層次，更冇出界問題，單做擺設都值回票價。&#13;<br> 原價：$99&#13;<br> 特賣價：$39</fontstyle></spanclass></p><p><spanclass><fontstyle>跟維尼學英文  &#13;<br> WinniethePooh雖則笨頭笨腦，但卻說得一口流利英語，由牠教小朋友講英文就最啱。只要透過故事書遙控器，就可以學習數目字、圖形和顏色等英文生字，維尼熊更會載歌載舞，寓學習於娛樂，學英語從此走出苦悶框框。&#13;<br> 原價：$300&#13;<br> 特賣價：$199</fontstyle></spanclass></p><p><spanclass><fontstyle>米奇水晶球內踏浪  &#13;<br> 米奇呢個水晶球，造型打破傳統，換上一身滑水Look，在美國佛羅里達的海灘上享受滑浪，音樂盒的歌曲選用了《InTheGoodOldSummerTime》，而且水晶球內的雪花亦變成浪花，睇見都覺得涼快。&#13;<br> 原價：$199&#13;<br> 特賣價：$79</fontstyle></spanclass></p><p><spanclass><fontstyle>日用品美觀實用  &#13;<br> 不得不佩服日本人的生意頭腦，一眾卡通人物在他們手上，除了化身成公仔外，更可變成日用品。就連在睡覺的時候，也可透過投射燈，看見天花上的米奇或維尼公仔。</fontstyle></spanclass></p><p><spanclass><fontstyle>星光換上米奇  &#13;<br> 香港的夜空沒有星光，凝望天空總欠缺寧靜感覺，所以近年有唔少投射燈推出市面，讓你安坐家中都可以觀賞夜色。若嫌普通星光太單調，這兩款小熊維尼和米奇的投射燈或許能為你添點新意，因為它們在天花投射的影像已換成米奇、美妮、維尼或跳跳虎等人物，影像亦較星光更Colourful，最適合與小朋友齊齊觀賞。&#13;<br> 原價：各$300&#13;<br> 特賣價：各$199</fontstyle></spanclass></p><p><spanclass><fontstyle>茶煲裏的維尼  &#13;<br> 近年香港流行飲花茶，一個人在家中最好沖一壺花茶慢慢歎。這個WinniethePooh的小茶煲，0.7公升就最適合一個人自斟自飲。不要看煲蓋上的小維尼，就認定是兒戲玩意，它一樣採用不銹鋼製造，而且內設茶隔，讓你隔開花瓣，比唔少大茶煲更好用。&#13;<br> 原價：$222.5&#13;<br> 特賣價：$133.5</fontstyle></spanclass></p><p><spanclass><fontstyle>有蓋湯碗可保溫  &#13;<br> 既然米奇同維尼都相繼出場，同屬迪士尼的Marie貓當然不能執輸。呢個湯碗由日本製造，陶器打磨相當出色，圓位、花紋極之順滑，品質遠超一般翻版貨。碗仔雖然細細，但盛湯最合用，而且附有碗蓋，可作保溫之用，相當細心。&#13;<br> 原價：$106.8&#13;<br> 特賣價：$64.1</fontstyle></spanclass></p><p><spanclass><fontstyle>其他筍貨&#13;<br> 鬼馬音樂匙扣  &#13;<br> 單看這個維尼熊匙扣的外表，可說毫不起眼，那個透明膠袋的外表，嚴格來說更有點不美觀。這個的骰匙扣，竟然內藏一個小型音樂盒，只要在它背後上鏈，便可聽到悅耳音樂，小女孩一定鍾意。&#13;<br> 原價：$60.5&#13;<br> 特賣價：$19</fontstyle></spanclass></p><p><spanclass><fontstyle>飛天小女警三缺一  &#13;<br> 飛天小女警三位一體，今次卻只剩下花花和毛毛化身成可愛的零錢包。頭大大的外形，最能突出她們得意之處，就算不裝輔幣，吊在書包做裝飾一樣咁搶眼。&#13;<br> 原價：各$60.5&#13;<br> 特賣價：各$25</fontstyle></spanclass></p><p><spanclass><fontstyle>迪士尼原子筆  &#13;<br> 一直以來，由日本進口的迪士尼卡通人物原子筆，動輒都幾十蚊一支。雖則唔會令行文更加流暢，但作為美妮、白雪公主、小飛象的Fans，又哪能不乖乖就範呢？所以今次開倉，這些原子筆以低於半價發售，款式又多，絕對是Fans的喜訊。&#13;<br> 原價：各$30.5&#13;<br> 特賣價：各$15</fontstyle></spanclass></p><p>GIFTLAND特賣&#13;<br> 日期：即日起至9月15日&#13;<br> 地點：佐敦彌敦道216號至288A恒豐中心1B-9店（11:00am-9:30pm）&#13;<br> 查詢電話：23672479&#13;<br> 地點：沙田新城市廣場第三期一樓A111至A112店（11:00am-10:00pm）&#13;<br> 查詢電話：26976218&#13;<br> 備註：接受現金、易辦事及信用卡付款</p></body></html>