<html><header><meta charset="utf-8"><title>友情篇：譚詠麟好錫我</title></header><body><h1>友情篇：譚詠麟好錫我</h1><p>在克勤生命中，相信除了家人及盧淑儀外，譚詠麟（阿倫）及劉德華都是他最重要的人，克勤一臉感激地細訴與阿倫及華仔的友情，克勤說：「首先好多謝華仔呢個咁多年嘅好朋友，好多方面都好撐我，有年我開演唱會，佢贊助晒我所有煙花，當年我做嘅場數唔多，又冇大嘅贊助商，佢令我好感動，冇得還，只有心照。有次華仔話我知，佢𠵱家電腦wallpaper係我第一次攞獎同佢嘅合照，好窩心，等於打波（保齡）佢永遠讓我二十分，我覺得咁樣好好玩，贏到佢係好開心嘅事，佢都好過癮，出盡力要贏番嗰二十分。」<br> &#13;<br> <spanclass>如父子互相照顧 &#13;<br> 克勤一直視阿倫如父親般看待，皆因阿倫也視他如兒子照顧，克勤說：「佢成日會主動畀意見我，玩時又係大細路，我做嘢好似華仔，做騷好緊張，阿倫就係隨遇而安型，我哋做左麟右李，我要每一場都喺我控制範圍內，佢就好似好唔在乎咁，可以瞓個晏覺，瞓到七點五十分先過嚟紅館，任何嘢都畀唔到壓力佢，係好寫意咁去享受台上嘅每分鐘。佢由出道開始做親演唱會都冇fulldress綵排過，但佢特登嚟同我綵排，想減輕我嘅壓力，真係好錫我。」</spanclass></p></body></html>