<html><header><meta charset="utf-8"><title>今日開倉：趁開倉掃名牌手袋衣飾<br>平價裝身迎X'mas</title></header><body><h1>今日開倉：趁開倉掃名牌手袋衣飾<br>平價裝身迎X'mas</h1><p>臨近聖誕，開倉減價特別多，今次就有名牌手袋、衣飾及皮鞋減價，場內的VivienneWestwood、PatrickCox同Longchamp女裝手袋均以半價出售。另外，更有名牌男女靚衫、頸巾及皮帶貨辦，而較罕有的男裝皮鞋更以低於四折，今個聖誕要扮靚裝身，就要嚟呢個倉睇睇喇！&#13;<br>記者：梁彩燕&#13;<br>攝影：蔡鴻雯&#13;<br>Models：IvyChan、AB（Novaface）</p><p>勁Hit手袋名牌半價&#13;<br>經典Westwood手挽袋</p><p>VivienneWestwood最經典的手挽袋，中型Size容量足夠又易襯衫，半價後$2,000有找，比市面平咗一大截。&#13;<br> 原價：$3,920&#13;<br> 開倉價：$1,960</p><p>間隔多夠實用</p><p>今年勁多人孭Longchamp側孭袋，呢個BesaceActive斜孭袋，桃紅色調勁Sharp，袋前備有兩個間隔，實用前衞。&#13;<br> 原價：$1,290&#13;<br> 開倉價：$645</p><p>獨特拉鏈設計</p><p>呢個LongchampSacShopping，平時上班，可拉埋袋前的拉鏈變回純黑色長方形袋款；假日行街則可把拉鏈拉開，變成雙色袋款，夠晒靈活。&#13;<br> 原價：$1,550&#13;<br> 開倉價：$775</p><p>的骰斜孭少女必買</p><p>PatrickCox呢款斜孭袋，是04年款式，袋仔細細，放銀包、化妝品啱啱好，肩帶可按自己需要而調校長短。&#13;<br> 原價：$2,050&#13;<br> 開倉價：$1,025</p><p>最啱OL返工</p><p>PatrickCox手袋，貫徹鋪滿Monogram的設計，充滿六、七十年代嘅時尚韻味。袋款斯文大方，啱晒OL返工使用。&#13;<br> 原價：$2,240&#13;<br> 開倉價：$1,120</p><p>女士靚衫&#13;<br>織線外套配埋頸巾</p><p>意大利牌子GivstodamaFreeSize織線外套，配襯同色頸巾，最啱𠵱家乍暖還寒的天氣穿着。只要裏面加件薄薄的同質料線衫，就已經好好睇。&#13;<br> 原價：$680&#13;<br> 開倉價：$280</p><p>型女夾棉背心</p><p>Rinasciment白色夾棉背心，尺碼分1至4號，款式沒有太多不必要的Details位，可以擋風之餘，企領款式又夠型。褸帽可拆出，是型女必備外套。&#13;<br> 原價：$560&#13;<br> 開倉價：$270</p><p>意大利頸巾</p><p>PaoloDaPonte意大利頸巾，黑白款式及彩條圍巾分別以人造絲及羊毛製造，款式較中性。黑白款適合上班，而彩條則可作Casual打扮。&#13;<br> 原價：$880-$980&#13;<br> 開倉價：$250</p><p>男生必掃皮鞋領呔&#13;<br>保暖樽領冷衫</p><p>意大利名牌ErmenegildoZegna啡色樽領冷衫，由70%羊毛及30%茄士咩製成，尺碼有48至54號，款式簡潔保暖，即使天氣較凍，只要多加一件外套已OK。&#13;<br> 原價：$4,100&#13;<br> 開倉價：$1,640</p><p>半開胸冷衫夠厚身</p><p>ErmenegildoZegna半開胸冷衫，深藍色成熟穩重，質料厚身，70%羊毛及30%茄士咩製成，保暖功效一流，Size有48至54號。&#13;<br> 原價：$3,350&#13;<br> 開倉價：$1,340</p><p>領呔花款多籮籮</p><p>PaoloDaPonte的領呔全部由意大利製造，直條斜紋或格仔等花款眾多，方便配襯不同場合，不妨趁開倉買多幾條，可以日日新款。&#13;<br> 原價：$680&#13;<br> 開倉價：$120</p><p>厚身鞋墊特別舒服</p><p>意大利Santoni皮鞋，全人手拉線，呢款綁帶皮鞋的鞋底更以加入了香味的橡膠製造，鞋底特別厚身舒適，上班一族必買，Size有5至9號。&#13;<br> 原價：$2,380&#13;<br> 開倉價：$960</p><p>軟牛皮休閒鞋</p><p>Santoni休閒波鞋，以優質軟牛皮配高級橡膠鞋底，鞋床還附有避震鞋墊，提高舒適度。Size有52至8號，年輕男士都可以買嚟襯CasualWear。&#13;<br> 原價：$2,690&#13;<br> 開倉價：$990</p><p>不同質料皮帶任揀</p><p>PaoloDaPonte皮帶，備有馬毛、織皮及燈芯絨等質料任君選擇，無論想要矜貴、Casual定斯文款式都有，各有不同感覺及效果。&#13;<br> 原價：$1,280-$1,480&#13;<br> 開倉價：$230-$380</p><p>開倉資料</p><p>日期：即日起至12月22日&#13;<br> 時間：12:00nn-6:00pm（19號）、12:00nn-8:00pm（20-22號）&#13;<br> 地點：香港仔黃竹坑道62號科達設計中心23字樓&#13;<br> 查詢電話：25768776&#13;<br> 付款方式：凡惠顧500元以上可以Master或Visa簽帳</p></body></html>