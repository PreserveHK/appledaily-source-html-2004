<html><header><meta charset="utf-8"><title>座椅舒適載物量大</title></header><body><h1>座椅舒適載物量大</h1><p>另一輛剛到港嘅Atlantic250，同樣係外形冇大變，但引擎容積就比04年200cc版本增加咗50cc，有足夠力量挑戰250cc綿羊呢個大混戰區。23匹最大馬力輸出，喺同級綿羊中絕冇輸蝕，加速反應靈敏，揸長途高速公路都唔會感到吃力。大大張座椅單騎雙騎都咁舒服，同後座乘客唔會太親密，呢個唔知算唔算係缺點，但座椅下可放兩頂「大頭佛」嘅載物量就一定帶嚟極大方便，車冚、車鎖、頭盔、手套、風褸統統可以放晒入去，正！</p><p>綿羊妹試後感：</p><p>面對較大型嘅綿羊，身高約5呎3吋嘅Joey話：「座位唔算太高，雖然坐上去後要『跳芭蕾舞』先可以雙腳掂地，但車身唔重唔難平衡。有得放咁多嘢當然好啦，解決咗孭住個袋揸車呢個狼狽問題。」</p><p>座椅舒適載物量大</p><p>ApriliaAtlantic250規格表</p><p>引擎：244cc四衝水冷SOHC單汽缸&#13;<br> 缸徑×衝程：72mm×60mm&#13;<br> 壓縮比：11.5:1&#13;<br> 馬力：23ps/7,500rpm&#13;<br> 車架：鋼管車架&#13;<br> 傳動：無段自動變速&#13;<br> 懸掛：油壓前叉（前）單筒油壓避震（後）&#13;<br> 輪胎：110/90-13（前）130/70-13（後）&#13;<br> 掣動：聯動系統碟式（前）碟式（後）&#13;<br> 尺碼：2100×900×1370mm&#13;<br> 軸距：1480mm&#13;<br> 座高：770mm&#13;<br> 油缸容量：10.5公升&#13;<br> 車輛提供：亞林電單車&#13;<br> 新車售價：$43,800&#13;<br> (12月可以優惠價$41,800買車)</p></body></html>