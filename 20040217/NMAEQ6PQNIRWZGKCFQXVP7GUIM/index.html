<html><header><meta charset="utf-8"><title>飲食人誌：<br>變奏日本料理加大碼VS迷你版</title></header><body><h1>飲食人誌：<br>變奏日本料理加大碼VS迷你版</h1><p>香港每個月至少有十多間食肆投入市場，舊有的食肆要留住客人，維持生意額不是一件易事。特別是日本菜館，搞噱頭已是必然之事。今次介紹兩間食肆，都在食物大小上動腦筋，一間賣KingSize海鮮，一間則供應迷你壽司，各有賣點。&#13;<br>記者：馬靜兒&#13;<br>攝影：陳偉強、梁翠妍</p><p><spanclass><fontstyle>KingSize年輕人好胃口  &#13;<br> 每天來「大井町」光顧的大多以年輕男女居多，他們花得起又願意花，只要你能捉到他們吃的心理就行。&#13;<br> 食店的老闆是日本人，經常在世界各地做生意，食盡天下美味。他喜歡將在外地品嘗到的美食加以改良，放在自己食店的餐牌上，所以這店的餐牌每兩個月就有新意思。老闆喜歡吃海鮮，於是從世界各地入口靚海鮮，哪裏的海鮮當造，就自哪裏入貨。今次這批Mr.Big分別來自日本、新西蘭、澳洲及美國。&#13;<br> 在「大井町」工作的秋華說：「入口海鮮貨源不穩定，今日有的，下星期可以缺貨。特別是大型的海膽，就算東京築地市場都不一定有貨，竹蝦更要睇天而定。其實做這批Mr.Big都是想有點噱頭，吸引多點客人吧！」</fontstyle></spanclass></p><p><spanclass><fontstyle>足足一呎長  &#13;<br> 竹蝦刺身$98：客人可要求竹蝦兩吃，蝦肉做刺身，蝦頭則油炸。因為竹蝦夠生猛，蝦肉彈牙兼有𡁻頭。蝦頭的蝦膏也頗多，生吃味道特別甜。</fontstyle></spanclass></p><p><spanclass><fontstyle>每瓣兩吋長  &#13;<br> 活海膽刺身$120：北海道的活海膽，每瓣海膽肉都有兩吋長，用匙來品嘗，味道肥美帶濃郁的海膽味，吃罷很滿足。</fontstyle></spanclass></p><p><spanclass><fontstyle>大如熱香餅  &#13;<br> 原隻活元貝$180：來自北海道的活元貝，大小如老麥的熱香餅般。元貝肉做刺身，內臟灼熟後混和蘿蔔茸、葱粒、昆布及酸汁同吃。</fontstyle></spanclass></p><p><spanclass><fontstyle>刀叉享用  &#13;<br> 北海道蟹蓋黃金燒$58：北海道的大蟹蟹腳是最值錢的部份，剩下的蟹蓋，加入金菇、靈芝菇、冬菇、甘笋、蛋黃、沙律醬等材料焗至金黃，就成了巨型蟹蓋黃金燒，大得可以用刀叉來吃。</fontstyle></spanclass></p><p><spanclass><fontstyle>每隻一斤重  &#13;<br> 辣汁燒龍蝦$98：每隻一斤重的澳洲龍蝦市價至少賣$150，但這裏特價$98。先將龍蝦肉起出，加入辣汁、甘笋及洋葱同烤，味道帶點香辣，很惹味。</fontstyle></spanclass></p><p>&#13;<br> 大井町（28935777）&#13;<br> 地址：灣仔謝斐道379-389號地下&#13;<br> 營業時間：12:00nn-3:00pm，6:00pm-11:30pm（以上食品晚市供應）</p><p><spanclass><fontstyle>的的骰骰女士至啱  &#13;<br> 很多客人都想一次過試多幾款不同的食物，但胃口較細的女士只吃兩款就已經飽，或多吃兩口已大喊要瘦身。林志豪師傅於是試試推出迷你的日本菜，將最典型的壽司、刺身、天婦羅等食物縮小做迷你版。讓女士可以一次過多吃幾款食物。&#13;<br> 林師傅說：「日本的朋友說近來有些日本食肆流行推出迷你食物，有些是跟餐送給客人的，有些當作菜牌上的噱頭。所以我就試試在香港推出，希望客人喜歡。」</fontstyle></spanclass></p><p><spanclass><fontstyle>拇指Size  &#13;<br> 迷你壽司$40：吞拿魚、三文魚、蛋卷、八爪魚壽司，材料跟一般壽司無異，但每件壽司只有拇指般大小，一啖可吞三件。</fontstyle></spanclass></p><p><spanclass><fontstyle>牙籤拮天婦羅  &#13;<br> 迷你天婦羅$28：用料與一般天婦羅無異，一樣有蝦、青椒和番薯做材料，但細得可以用牙籤拮來吃。</fontstyle></spanclass></p><p><spanclass><fontstyle>細過手掌  &#13;<br> 迷你元貝（前）$22；迷你鐵板牛柳（後）$48：一口元貝加Q版牛柳粒，啱晒要減肥但又貪吃的朋友。</fontstyle></spanclass></p><p>稻間（35273080）&#13;<br> 地址：銅鑼灣告士打道255-257號信和廣場5-7、7A及7B舖&#13;<br> 營業時間：11:00am-12:00mn（以上食品晚市供應）&#13;<br> 註：迷你套餐$148，包括六款迷你食品及兩碗迷你拉麵。</p></body></html>