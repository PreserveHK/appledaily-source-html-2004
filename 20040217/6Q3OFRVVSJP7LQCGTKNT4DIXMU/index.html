<html><header><meta charset="utf-8"><title>汪禹拂袖離場演協春茗收費</title></header><body><h1>汪禹拂袖離場演協春茗收費</h1><p>演藝人協會昨晚在尖沙嘴舉行十周年晚宴暨新春團拜，筵開三十席，由成龍及曾志偉埋單，張學友、鄭中基、郭富城及陳奕迅等都有到場。&#13;<br> 汪禹昨晚到場後，未幾即怒氣沖沖地離開，他接受訪問說：「我一入去就叫我交費，我都唔知個會幫到我啲乜，女藝人有問題佢哋就幫，我冇錢打官司都冇話幫我，我上年都交咗錢啦。」&#13;<br> <br> <spanclass>完成阿梅舞會遺願 &#13;<br> 執委成員邵音音及張權見狀即上前慰解，其後邵音音表示該會會費每日只收一元。會長曾志偉接受訪問時對此表示：「我哋唔係唔幫佢，係選擇性幫，邊個急切咪幫邊個，私人問題都唔會盲目去幫，我哋亦冇收過佢要我哋幫手嘅來信。」曾志偉又謂昨晚主要是讓會員敍舊，他們最大計劃是完成梅艷芳欲舉行慈善拉丁舞會的心願。&#13;<br> 採訪：魯萍&#13;<br> 攝影：陳烱威</spanclass></p></body></html>