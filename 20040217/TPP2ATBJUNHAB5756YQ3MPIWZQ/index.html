<html><header><meta charset="utf-8"><title>新車速報：<br>寶馬525iA豪中帶強</title></header><body><h1>新車速報：<br>寶馬525iA豪中帶強</h1><p>寶馬新5系自推出以來，可謂不乏捧場客，尤其係525iA及530iA型號，更成為不少車迷嘅追捧對象；然而，要數到最有跑味嘅型號，相信會係代理新近引入頂級嘅545iA型號喇！皆因佢除咗有出色嘅底盤結構之餘，動力心臟重係一台取材自7系嘅4.4公升V8偈㖭！輕觸間嘅強勁爆炸力，更教人刮目相看㗎！&#13;<br>&#13;<br>記者、攝影：陳偉林</p><p><b> 寶馬545iA規格</b> &#13;<br> 引擎：4398ccV8DOHC&#13;<br> 馬力：333ps/6100rpm&#13;<br> 扭力：45.9kgm/3600rpm&#13;<br> 傳動：6前速Steptronic半自動波，後輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：245/40R18DunlopSPSport01&#13;<br> 尺碼：4841×1846×1468mm&#13;<br> 軸距：2888mm&#13;<br> 車重：1710kg&#13;<br> 0-100公里：5.9秒&#13;<br> 極速：250km/h（有限制）&#13;<br> 平均耗油：10.6L/100km&#13;<br> 新車售價：$798,000&#13;<br> 車輛提供：寶馬香港（27145271）</p><p>相比起上一代5系，新車可謂有脫胎換骨、截然兩樣嘅新面貌，予人前衞富跑意嘅感覺外，骨子裏新加入嘅配套設施及安全裝置，重給人可靠及信心嘅體驗呢！&#13;<br> &#13;<br> <spanclass><fontstyle>賣相出位有跑車風範  &#13;<br> 屬頂級版嘅寶馬545iA，雖然外貌跟同系車款沒有多大改動，惟四輪加大碼18吋跑車合金胎軨配搭，經已教人有一份惡形惡相感；再者，一對AdaptiveBi-Xenon高聚焦大燈，望落炯炯有神之餘，匹配一體式泵把連氣霸，兩旁更備有原廠霧燈組合，令人看來覺得佢係一部高性能轎跑車呢！</fontstyle></spanclass></p><p><spanclass><fontstyle>配套上乘更見跑意  &#13;<br> 新車車廂空間寬敞，四周重有瑰麗桃木修飾，好有一種豪邁感外，教人感覺最特別嘅，會係三幅式真皮跑車軚環設計，以及前排一雙高級真皮桶椅，除乘坐貼服富承托力外，更備有可曲摺頭枕、全方位電控及伸縮腿墊㗎！&#13;<br> 其次，一套左右獨立恒溫冷氣，又有6碟CD高級音響同多功能i-Drive系統連屏幕系統，操作既先進又見愜意來；當然全車重少不了獨立照明、後排門窗遮陽擋，以及全車10個安全氣袋連充氣簾幕㖭！</fontstyle></spanclass></p><p><spanclass><fontstyle>4.4公升V8偈勁力無匹  &#13;<br> 新車用上一台取材自7系嘅4.4公升V8偈，內附最新雙變氣閥設計，加上大容積引擎關係，起跑加速感倍見剛勁敏捷，全不費吹灰之力；再者，新車重備有ActiveSteering裝置，慢車快軚感受至突出，好啱進出狹窄街道或掉頭用。另外，重可以加裝一套DynamicDriveActive懸掛系統，可大大強化走彎時嘅循迹性及對地抓着力㗎！</fontstyle></spanclass></p><p><spanclass><fontstyle>記者評語：引擎輸出狠勁  &#13;<br> 想唔到響一部行政級豪華轎車身上，加置一台取材自7系嘅4.4公升V8偈，可立即演化成一部高性能轎跑車，起跑加速反應凌厲無匹，若然多加一套主動式DynamicDriveActive懸掛的話，高循迹力可會有更高層次嘅體驗㖭！</fontstyle></spanclass></p></body></html>