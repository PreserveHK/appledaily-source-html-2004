<html><header><meta charset="utf-8"><title>　　100武官空降香港 - 李八方</title></header><body><h1>　　100武官空降香港 - 李八方</h1><p>香港國際機場噚日有一架中國解放軍嘅空軍專機駕到。解放軍專機飛過香港空域重喺赤鱲角機場降落，已經係好罕見，而專機載住嘅貴賓更加係非同小可。事關坐喺呢架解放軍飛機裏面嘅，係嚟自全球五十六個國家、總共一百多位駐華武官、副武官同埋佢哋嘅夫人。&#13;<br> 今趟有咁大班各國武官駕臨香港，原來係應中國國防部邀請，嚟香港參觀同訪問解放軍駐港部隊。駐港部隊上校馮巍話，呢次係駐港部隊首次接待咁大批各國駐華武官團。呢班貴賓短暫逗留香港一日之後，噚晚就驅車由落馬洲口岸去咗深圳，繼續訪問行程。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>