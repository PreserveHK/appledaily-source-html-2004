<html><header><meta charset="utf-8"><title>爆機狂迷：<br>任天堂20年經典紅白版GBASP軟硬齊炒</title></header><body><h1>爆機狂迷：<br>任天堂20年經典紅白版GBASP軟硬齊炒</h1><p>2月14日，GBASP發售一周年兼係紅白機誕生20周年大日子，任天堂特別推出嘅紅白機版GBASP卻再次帶起炒風，首日成交價達$1,150，比原價足足高出$240，而同期一套十款嘅經典Game重誇張，喺缺貨底下，「排隊價」更達到$1,800，兩者加埋足夠買到PS2+XBOX，懷舊魔力實在不容忽視。&#13;<br>文：藍顯傑&#13;<br>攝影：黃子偉&#13;<br>ImageGirl：Eko</p><p>紅白機版GBASP（FAMICOMCOLOR），美其名是紀念GBASP發售一周年，兼夾慶祝紅白機誕生20周年的第二彈特別版，但明眼人一看，已知是安撫之前抽不到限量4,000部，跟足紅白機手掣設計的第一彈紅白機版SP（FAMICOMVERSION）的機迷。雖然新版紅白機GBASP都出現炒賣，不過相比第一彈喺YAHOO!AUCTIONS被競投至20萬日圓（約港幣$14,600），香港今次亦炒至接近九千港元，已經算平得多。</p><p>&#13;<br> &#13;<br> <spanclass><fontstyle>紅白配未跟足原版  &#13;<br> 唯有出個仿紅白機顏色的版本，算是代替品吧！但代替品歸代替品，講到這個紅白機版的顏色，卻和想像中的有點出入，白色用了珍珠白，紅色則用了一種較鮮的紅色，這樣便算紅白機顏色？未免取巧了一點吧？幸好，包裝懂得用孖寶兄弟做主題，相當之醒目，算是挽回了一點感情分，但SP最為人詬病十字掣、AB掣較扁的問題，一樣沒有改良，絕對係換湯不換藥，令筆者頗為失望。&#13;<br> &#13;<br> </fontstyle></spanclass></p><p><spanclass><fontstyle>FAMICOMMINI全套$1,800  &#13;<br> 喺日本跟紅白機版GBASP同期推出嘅，重有一套十款嘅經典Game系列「FAMICOMMINI」，全部都係當年紅極一時嘅正Game，對老一輩機迷嚟講，相當之有紀念價值。「FAMICOMMINI」以獨立發售，每款Game賣2,000日圓（約港幣$146），而行貨盒身卻用英文來印刷（盒內還有一個「香」字，以資識別），附有中、日文兩本說明書，非常之親切，不過現時行貨批發價也要千多元，所以預計街價亦比較貴，可惜跟機發售的懷舊系列「FAMICOMMINI」，因為日本方面同樣缺貨，香港亦暫未有水貨，故此炒價已暗暗而生。據部份接受客人定單嘅Game舖稱，好多機迷為求擁有呢套紀念遊戲，不惜以高價排隊，暫時最高「排隊價」更達到$1,800㖭！</fontstyle></spanclass></p><p><spanclass><fontstyle>機迷反應  &#13;<br> 喺上星期六（2月14日），紅白機版GBASP正式派貨落場，好多機迷喺各Game舖等拆箱攞貨，氣氛相當之熱鬧。加上是情人節，當中有唔少情侶一對對咁嚟買機，證明任天堂呢個「情人節」策略跟一年前初發售一樣成功。</fontstyle></spanclass></p><p>&#13;<br> &#13;<br> <spanclass><fontstyle>換紅白機版GBASP大行動  &#13;<br> 雖然現時紅白機版GBASP依然處於一個較高的價位，但其實要用一個較平的價錢擁有亦不是難事，好像灣仔東方188商場的DreamStore，便推出了「舊機換紅白機版GBASP行動」，如果用舊GBA換紅白機版GBASP，只需加$800，用GBASP則只需$650，那麼舊機便不用放在一旁封塵吧！&#13;<br> &#13;<br> 售賣點：DreamStore&#13;<br> 查詢電話：25753285&#13;<br> 地址：灣仔東方188商場256號舖</fontstyle></spanclass></p></body></html>