<html><header><meta charset="utf-8"><title>　　小超人未敢話接班 - 李八方</title></header><body><h1>　　小超人未敢話接班 - 李八方</h1><p>《時代》雜誌新一期以《TheFamiliesThatOwnAsia》為封面故事，說的是亞洲富有家族嘅接班問題，香港方面當然係講李嘉誠，更以李氏三父子作封面，搞到八方重以為有獨家猛料。不過，睇完內文，唯一較特別嘅係專訪「小超人」李澤鉅。小超人當然唔肯講接班，但強調自己同老竇係好拍檔（goodpartners），重話雙方對某件事有決定後，通常會達到相同的結論，又話自己接管咗大部份日常工作，並坐鎮總部九樓，與一大群中層經理人一起拚命，老竇就坐七十樓，作出重大決策。不過，《時代》冇因小超人呢番隱然喻示自己「實力已同老竇」咁上下嘅言論影響，依然話超人接班危機未解決。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>