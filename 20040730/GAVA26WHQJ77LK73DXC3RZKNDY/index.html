<html><header><meta charset="utf-8"><title>　　蘇澤光收千萬大禮 - 李八方</title></header><body><h1>　　蘇澤光收千萬大禮 - 李八方</h1><p>時間過得真快，蘇澤光加盟電盈已差唔多一年，作為集團頭號「說客」，不斷同政府周旋，要求放寬對公司監管，都咪話易做。噚日聯交所資料顯示，大股東李澤楷送咗二百一十六萬一千股電盈股份畀佢老人家，以電盈噚日收市價五點三五元計算，個批股份市值達一千一百五十六萬。&#13;<br> 咪以為JackSo做得咁辛苦，所以小小超就送啲股份獎勵佢。記唔記得舊年JackSo入電盈，小小超曾私人「送咗」六百幾萬股畀佢做見面禮，根據線人報料話，原來呢批股係分幾年送贈㗎！即係話，JackSo每做夠一年先分到一部份，做夠三年至可以攞到晒。小小超呢招唔係刻薄，只係保障自己啫，上次馬時亨收咗佢大筆股份，忽然有高就，一個唔該就走咗，小小超今次小心啲都冇話唔啱。你做得夠本，做得公司好就有獎賞，否則個股價唔靚，送畀你都唔值錢啦。&#13;<br> （圖）蘇澤光噚日卒之收咗二百一十六萬一千股電盈股份。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>