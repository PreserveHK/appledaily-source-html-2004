<html><header><meta charset="utf-8"><title>有生之年StevenTyler繼續搖滾</title></header><body><h1>有生之年StevenTyler繼續搖滾</h1><p>入行有成三十年嘅美國搖滾勁旅Aerosmith，前日喺東京巨蛋棒球場開騷，場內反應非常熱烈，佢哋fans由五十歲嘅樂迷到高中學生都有，在場四萬二千觀眾都好似俾主音StevenTyler（右）迷倒。Steven開騷之前喺後台話：「我哋喺有生之年仍然會繼續開騷，重會玩新歌，搖滾就好似用鐵絲纏住條頸咁刺激！」</p></body></html>