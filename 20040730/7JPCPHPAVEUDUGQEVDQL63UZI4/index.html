<html><header><meta charset="utf-8"><title>　　鄧小平誕生100周年胡錦濤江澤民南下？ - 李八方</title></header><body><h1>　　鄧小平誕生100周年胡錦濤江澤民南下？ - 李八方</h1><p>今年係中共已故元老、改革開放嘅總設計師鄧小平誕生一百周年，中共為咗大事慶祝，下個月二十二號，全國都會大事慶祝，特別佢老家四川以及佢一手促成嘅深圳特區。&#13;<br> 八方聽聞，中央下個月會有最高領導人親自南下，係胡錦濤定係江澤民目前重未肯定。至於香港呢個「一國兩制」嘅樣板，雖然唔爭氣，亦唔敢太落後於形勢，會大搞吓圖片展覽等活動，最後中央派邊個領導嚟就仍未落實。&#13;<br> 早前有報道話主管香港事務嘅曾慶紅可能會嚟香港為選舉打氣，不過馬上被中方官員否認，可能講得太早太死，中共高層嘅行蹤點會咁早講你知，呢個始終係國家機密嘛。&#13;<br> 何況中央最近改變對港政策，表面上由強硬變成溫和，曾慶紅都要諗清諗楚先至出馬，無謂畀錯訊息大家。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>