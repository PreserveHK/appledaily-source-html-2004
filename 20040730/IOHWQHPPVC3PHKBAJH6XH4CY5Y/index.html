<html><header><meta charset="utf-8"><title>　　八一點解係建軍節 - 李八方</title></header><body><h1>　　八一點解係建軍節 - 李八方</h1><p>後日就係八一建軍節，好多香港人都知道八一有個閱兵，但知道點解八一係建軍節嘅人，相信十個都冇一個。八方噚日撞到蕭若元，佢問八方知唔知點解，八方當然一知半解啦，淨係知道源自武裝起義。蕭若元就叫八方，八一見到啲「愛國愛港」人士，記住問佢哋點解，測驗吓邊個係假愛國、邊個先至係真愛國。&#13;<br> 原來建軍節係源自一九二七年，國民黨嘅蔣介石開始清除共產黨，為咗反抗國民黨，當時共產黨嘅領導人朱德、賀龍、周恩來同埋葉挺，就在八月一日喺南昌搞武裝起義，雖然起義最終衰咗，但總算係共產黨武裝反抗國民黨嘅第一擊，所以共產黨就將八一定為建軍節。&#13;<br> 民主派都有唔少人去睇閱兵，希望佢哋今日都睇到呢段稿，唔好去到閱兵俾人問到口啞啞唔識答。&#13;<br> &#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>