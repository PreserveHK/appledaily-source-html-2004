<html><header><meta charset="utf-8"><title>粵港聽眾票選　GiGi笑得最靚<br>Kelly自信一企舞台魅力嚟</title></header><body><h1>粵港聽眾票選　GiGi笑得最靚<br>Kelly自信一企舞台魅力嚟</h1><p>陳慧琳（Kelly）、梁詠琪（GiGi）和梁漢文昨日到廣州，領取由粵港聽眾票選的獎項，GiGi獲選「最具燦爛笑容之星」，Kelly則膺「最具魅力之星」，她自信一站在舞台上，便會魅力四射。</p><p>陳慧琳、梁詠琪和梁漢文昨日在廣州，出席新城與廣東電台合作聯播啟動儀式及領取獎項。兩台早前舉辦了由粵港聽眾投票的選舉，Kelly獲選「最具魅力之星」，GiGi成為「最具燦爛笑容之星」，梁漢文則膺「最具活力之星」。<br> &#13;<br> <spanclass>哥哥阿梅最吸引 &#13;<br> Kelly對於自己獲選「最具魅力之星」感到十分開心，她說：「我相信自己一企喺舞台上，就不期然會發揮魅力，但我唔會刻意電人，只係想觀眾嘅眼光都集中喺我身上。」Kelly認為魅力是要累積的，發揮自信也十分緊要，她說：「我覺得張國榮（哥哥）同梅艷芳最有魅力，無論台上台下都咁有吸引力，可惜兩位都已經唔喺度。」&#13;<br> Kelly在台下即收斂魅力，問她是否怕吸引狂蜂浪蝶？她說：「見到男友就自然有魅力，有甜味㖭！收斂魅力係費事畀錯誤訊息人，我平時都夠忙，唔想搞咁多嘢。」Kelly謂發揮魅力有如按掣，但不會隨便按，會在緊急關頭才使用。<br> &#13;<br> <spanclass>兩節目下月聯播 &#13;<br> 新城與廣東電台將於下月二日開始，聯播新城財經台的《粵港股市快訊》及娛樂台的《生活好國度之頭條娛樂》，屆時香港、廣東以至整個珠江三角洲地區，超過三千五百萬聽眾均可收聽該兩個節目。&#13;<br> 採訪、攝影：陳偉權</spanclass></spanclass></p></body></html>