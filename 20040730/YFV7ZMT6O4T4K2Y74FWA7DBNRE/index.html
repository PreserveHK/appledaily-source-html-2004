<html><header><meta charset="utf-8"><title>人氣薄機6部XERAGZ100送畀你</title></header><body><h1>人氣薄機6部XERAGZ100送畀你</h1><p>要數近期氣勢最強的手機新品牌，一定非XERA莫屬，就算講唔出佢個牌子名，都實會見過那部充滿無印Feel、全身銀色的GZ100。而收藏於無印式機內的，卻是一身強勁機能，影相、拍片、藍芽全部齊備。而今日《蘋果》就聯同XERA，送出6部GZ100畀讀者（包括2張clubXERA$100下載卡），想贏到呢部輕薄機王？快手填妥參加格表格Fax嚟喇！&#13;<br>&#13;<br>記者：劉耀祥　攝影：陳偉強　&#13;<br>ImageGirl：Samantha</p><p><spanclass><fontstyle>PROFILE  &#13;<br> 制式：GSM900/1800/1900三頻&#13;<br> 顯示器：6萬5色/120×160像素/TFT&#13;<br> 記憶體：內置2.6MB&#13;<br> 功能：40和弦、拍片、藍芽、GPRS、Java、紅外線&#13;<br> 備用時間：230小時&#13;<br> 通話時間：3小時50分鐘&#13;<br> 體積：105×45×17.8mm&#13;<br> 重量：84g&#13;<br> 查詢：21555333（XERA）</fontstyle></spanclass></p><p><br> &#13;<br> 屬XERA首炮嘅GZ100來勢洶洶，宣傳攻勢相當猛烈，街上無處不見其芳蹤。全銀色直身外形，可能有人會嫌其略為簡單，不過筆者就偏喜歡其簡單的無印Feel，加上機身只有84g重，拎上手亦未有累贅的感覺。而音量掣、影相掣及鏡頭，亦傳統地安放於機身兩側及機背，要彈的就只欠個閃光燈。1.9吋6萬5色彩芒，畫面清晰而光亮，雖然機面印上XERA牌頭，不過機內亦大大隻字印上「SHARP」及「MadeInJapan」，絕對可帶來更大的信心保證。</p><p><br> &#13;<br> <spanclass><fontstyle>全螢幕影靚相  &#13;<br> SHARP之前在港有售的GX32，其超班的影相效果至今仍未逢敵手，這部由SHARP生產的XERAGZ100，亦遺傳此優點，機背設有35萬像素鏡頭，支援全螢幕拍攝，全面用盡1.9吋大芒。而機內亦有多種影相玩意，可為相片加上相框、小圖案等，甚至換上多種特別效果，將相片風格徹底轉換。GZ100設有紅外線及藍芽，毋須為過歌過相發愁，加上40和弦、三頻、Java及拍片功能一大堆，絕對堪稱今期新人王！</fontstyle></spanclass></p><p><spanclass><fontstyle>clubXERA多嘢玩  &#13;<br> 今日除咗送出6部XERA人氣手機外，每部機重會加碼送多2張clubXERA下載卡，呢個clubXERA主要提供多款Java遊戲、鈴聲及Wallpaper下載，玩法夠晒多樣化。呢張clubXERA下載卡面值$100，形式類似電話卡咁，用完就丟，唔怕玩過龍OverBudget。</fontstyle></spanclass></p><p><spanclass><fontstyle>遊戲篇  &#13;<br> 想得到呢套GZ100及2張clubXERA$100下載卡（總值$2,480），就要考吓大家觀察力，過到以下兩關，再填妥參加表格Fax畀我哋，就有機會攞到呢套人氣組合喇。</fontstyle></spanclass></p><p><spanclass><fontstyle>第一關：配對題  &#13;<br> clubXERA提供多款Java遊戲供用家下載，部份更是著名作，右圖就有2個遊戲畫面，請揀選正確之名字，並將答案填在參加表格內。&#13;<br> &#13;<br> A.《巨摩之飛靶射擊》&#13;<br> B.《HolyMonster》&#13;<br> C.《銀河騎兵》&#13;<br> D.《1943》</fontstyle></spanclass></p><p><br> &#13;<br> <spanclass><fontstyle>第二關：問答題  &#13;<br> 想將GZ100玩得徹底，當然要對佢有番啲認識，睇完以上嘅介紹，相信以下嘅問題都難唔倒你，請將答案填在參加表格內。&#13;<br> &#13;<br> 1.GZ100顯示器的解像度為多少？&#13;<br> A.120×120　　B.120×220　　C.120×160&#13;<br> &#13;<br> 2.今日介紹嘅clubXERA下載卡內附多少面值？&#13;<br> A.$80　　B.$90　　C.$100</fontstyle></spanclass></p><p><b> 參加辦法</b> &#13;<br> 1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭六名參加者各可得到XERAGZ100手機一部及clubXERA$100下載卡兩張（每份總值$2,480）。&#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> 5.得獎者將有專人通知。&#13;<br> 6.為公平起見，《蘋果日報》、XERA員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> *參加表格上之姓名須與身份證相同，否則將被取消資格。&#13;<br> *必須憑報紙上的參加表格才可以參加遊戲。&#13;<br> **以本報傳真機所顯示的時間為準。</p><p><spanclass><fontstyle>「企」喺度鬥影相拍片  &#13;<br> 現時有鏡頭嘅手機除咗玩影相之外，好多亦都有拍片功能，想搵直身機亦一樣有選擇，而且價錢各有高低，一於平有平玩，貴有貴玩。</fontstyle></spanclass></p><p><spanclass><fontstyle>7610百萬機王	$3,880（a）  &#13;<br> Nokia之百萬像素機王，黑、白兩色外形各有擁躉，繼6230之後另一部隨街可見之大熱機種。&#13;<br> 規格：GSM三頻、100萬像素鏡頭、6萬5色彩芒、藍芽</fontstyle></spanclass></p><p><spanclass><fontstyle>CX65平價之選	$1,880（a）  &#13;<br> 西門子嘅CX65屬功能不俗、價錢平機種，內置30萬像素鏡頭，外置閃光燈兼具防紅眼功能。&#13;<br> 規格：GSM三頻、30萬像素鏡頭、6萬5色彩芒、40和弦</fontstyle></spanclass></p><p><spanclass><fontstyle>C650抵玩名牌	$1,550（b）  &#13;<br> 千零蚊想搵部又可影相，又係「大牌子」嘅手機，選擇唔多，摩記C650就食正呢個市場。&#13;<br> 規格：GSM三頻、30萬像素鏡頭、6萬5色彩芒、MP3鈴聲</fontstyle></spanclass></p><p><spanclass><fontstyle>6230五臟俱全	$2,830（b）  &#13;<br> Nokia6230機身細細，有齊藍芽、收音機、插卡等功能，超型嘅黑色更是用家最愛。&#13;<br> 規格：GSM三頻、30萬像素鏡頭、6萬5色芒、24和弦</fontstyle></spanclass></p><p><spanclass><fontstyle>K700i力谷百萬	$2,980（b）  &#13;<br> SonyEricsson嘅K700i，將30萬像素鏡頭力谷至120萬，加上價錢下滑，入貨係時候。&#13;<br> 規格：GSM三頻、30萬像素鏡頭、6萬5色芒、收音機</fontstyle></spanclass></p></body></html>