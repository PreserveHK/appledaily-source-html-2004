<html><header><meta charset="utf-8"><title>　　城大生炮製廉記3D動畫 - 李八方</title></header><body><h1>　　城大生炮製廉記3D動畫 - 李八方</h1><p>呢排廉署為咗搜報館件事同傳媒嘅關係都鬧得幾僵，不過今次暫且放下唔討論住！始終廉記肅貪倡廉嘅宗旨八方都好認同，為咗教育下一代，廉記同城市大學創意媒體學院合作創製咗一套十集嘅立體動畫，呢套《智多多》動畫專畀小學同幼稚園嘅小朋友睇，由細開始教佢哋誠實、公平同正義。&#13;<br> 其實《智多多》系列今年已經係第四輯，每次兔主角「智多多」都會儆惡懲奸，將劇中嘅壞蛋繩之於法，今輯最特別就係首次用3D立體創作，而且創作呢套立體動畫嘅七位城大同學，全部都係學院嘅精英。今次係佢哋初試啼聲，用咗一年多嘅時間製作，每一格動畫都嘔心瀝血。如果你想睇吓呢班未來動畫大師嘅作品，八月二號起，逢星期一至五晏晝五點零五分記得留意翡翠台喇！&#13;<br> （圖）廉記嘅署理總教育及宣傳主任彭健夫（右二）大讚城大嘅同學仔製作認真。圖右為城大創意媒體學院助理教授李少偉。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>