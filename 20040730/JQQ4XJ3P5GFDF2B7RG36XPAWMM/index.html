<html><header><meta charset="utf-8"><title>　　《成報》再配股集資 - 李八方</title></header><body><h1>　　《成報》再配股集資 - 李八方</h1><p>為咗集資以應付《成報》嘅營運開支，《成報》大股東、上市公司「現代旌旗」噚日向股東伸手攞錢。其實現代旌旗為《成報》集資早有前科，今年四月已經配過一次股，籌集八百四十萬。由覃輝打骰的現代旌旗噚日公布每兩股供一股，集資一千六百五十萬元，供股價每股五仙，比噚日收市價六仙折讓差不多一成七。&#13;<br> 過去兩個月，覃輝已經借咗一千二百萬過《成報》做營運資金。現代旌旗今次供股，講明集資所得唔會用嚟還錢畀覃輝。&#13;<br> 滙富金融擔任今次供股包銷商，如果冇人供股，滙富要上身的話，將會持有現代旌旗兩成八股權，分分鐘做咗現代旌旗嘅大股東。&#13;<br> &#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>