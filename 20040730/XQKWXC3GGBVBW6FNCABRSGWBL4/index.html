<html><header><meta charset="utf-8"><title>「做得藝人就要作出犧牲」<br>四葉女駱樂下海</title></header><body><h1>「做得藝人就要作出犧牲」<br>四葉女駱樂下海</h1><p>由亞視轉投無綫的駱樂，雖然目前正拍攝青春劇《赤沙印記＠四葉草.2》，但她靠性感博出位的風格依然未有改變，她早前為雜誌拍攝性感照，酥胸半露，與「四葉草」的健康形象大相逕庭。駱樂指深明娛樂圈的遊戲規則，又強調不會走捷徑，否則也不會仍處半紅不黑的位置。</p><p>駱樂入行經已四年，由做成人網站web-j，其後到亞視報道天氣，至現在轉投無綫，最近她更忙於拍攝青春劇《赤沙印記＠四葉草.2》，對於新人來說，發展不算太差。&#13;<br> 《赤沙印記＠四葉草.2》主題標榜健康，但駱樂每次出席宣傳活動時，都有意無意以性感衣着及大膽動作博出位，與劇集的路線大相逕庭，更搶了同劇演員王嘉敏及陳自瑤不少風頭，早前她出席無綫水運會活動時，便經常擺出俯身甫士，輕易博得不少見報機會。&#13;<br> <br> <spanclass>「負面新聞冇所謂」 &#13;<br> 最近駱樂施出渾身解數，為雜誌《HIM》拍攝性感照，她酥胸半露，擺出撩人甫士，相當「拼搏」。駱樂接受訪問時表示，入行四年成就不算太大，但她仍然樂此不疲，駱樂說：「我好明白娛樂圈嘅遊戲規則，做得藝人就要作出犧牲，有負面新聞都冇所謂。」&#13;<br> <br> <spanclass>「自問冇行差踏錯」 &#13;<br> 駱樂續道：「雖然我多數以性感形象出現，但呢個只係觀眾見到嘅我，我自問冇行差踏錯，咁多年都冇變，所以家人都好信任我，如果我要走捷徑，就唔會四年嚟都重喺呢個位置啦，不過我相信機會會一步一步嚟，好似可以拍《赤沙印記＠四葉草.2》已經係跨出一大步啦。」</spanclass></spanclass></p></body></html>