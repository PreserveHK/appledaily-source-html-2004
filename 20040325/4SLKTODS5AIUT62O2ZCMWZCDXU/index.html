<html><header><meta charset="utf-8"><title>夥余安安泰國晒纖體<br>翻版常盤扭計睇人妖　被騙</title></header><body><h1>夥余安安泰國晒纖體<br>翻版常盤扭計睇人妖　被騙</h1><p>余安安和「翻版常盤」徐自賢最近到泰國拍纖體廣告，二人都以泳裝示人，大騷身材。徐自賢首次到泰國，故她拍攝時不停要求看人妖騷，但拍畢後張玉珊只帶她路過人妖騷門口，並沒有入場睇騷。</p><p>余安安和落選華姐、有「翻版常盤貴子」之稱的徐自賢（前名徐靜潔），最近為修身堂纖體中心及旗下產品拍廣告。徐自賢是纖體中心新代言人，張玉珊表示看中她樣子甜美之餘，更因她有33、24和34.5吋的勻稱身材。<br> &#13;<br> <spanclass>嚇唬減人工 &#13;<br> 問到二人在泰國拍攝時的趣事，張玉珊昨日在電話中說：「徐自賢有時擺甫士好死板，需要我哋喺現場指導。記得佢成日要我哋𠱁，佢話未去過泰國，猛話要睇人妖騷，我哋叫佢乖乖拍好就帶佢去睇，結果咪帶佢經過做人妖騷嘅門口囉！」&#13;<br> 徐自賢的廣東話不流利，當要錄影宣傳片段時不停NG，故張玉珊笑指若徐自賢仍講不好廣東話便要每次扣五百元人工。<br> &#13;<br> <spanclass>清場擺甫士 &#13;<br> 而余安安自跟李萬祺離婚後，積極工作，取代薛家燕接拍纖體廣告，張玉珊說：「好姨同我哋合作好開心，但《皆大歡喜》監製話佢要肥啲拍劇啱形象，所以要增肥，為咗新鮮感，咪索性換人。」余安安表示很滿意自己35、24、34吋的身材，拍攝這輯性感照時，為了放心擺甫士，廣告商更清場拍攝。&#13;<br> 採訪：比華利</spanclass></spanclass></p></body></html>