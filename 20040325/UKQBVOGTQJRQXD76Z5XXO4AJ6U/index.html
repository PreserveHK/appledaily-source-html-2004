<html><header><meta charset="utf-8"><title>賣相依舊規格強勁Nokia娛樂王任睇片</title></header><body><h1>賣相依舊規格強勁Nokia娛樂王任睇片</h1><p>想要喺手機睇片，起碼條件就係要部手機支援插卡功能，不過宏觀市面上的插卡手機，部部都有番咁上下份量。而老大哥Nokia以7200玩入時裝界之後，今次就強打影音功能組別，新作6230機身細細就支援插卡功能，隨時聽歌兼睇片，加上藍芽、收音機、影相及拍片一大堆功能，絕對係麻雀雖小，五臟俱全！&#13;<br>記者：劉耀祥&#13;<br>攝影：梁細權&#13;<br>ImageGirl：小慧</p><p>早於上年年尾Nokia已經公告天下，會推出多功能手機6230，外形依舊一貫Nokia直身機風格，平心而論，單睇6230外表的確冇乜驚喜，比起前作6220，似乎更為「娘」。不過睇埋個規格，肯定會一路睇一路「嘩」，皆因今次Nokia於功能上賣大包，所有高階功能都畀晒你，藍芽、收音機、EDGE（雖然作用不大，不過有好過冇）、JAVA統統落齊，加埋30萬像素鏡頭，影相拍片當然冇問題，最緊要就內置MMC記憶卡插槽，唔再怕唔夠位用！</p><p><spanclass><fontstyle>64MB裝成套戲  &#13;<br> 6230主打流動影院功能，唔止用鏡頭拍片咁簡單，由電腦轉影片入機睇亦相當容易，因為隨機會有專用程式及32MBMMC附送，買番嚟即刻就有得玩，唔使東拼西湊先有得玩。以一般質素計，50分鐘影片都只係佔30MB空間，一張64MBMMC就已經可以裝得落一套戲！話明流動影院，6230更可以配合DT-1座枱式擴音器，插部機上去就自動有聲，聽收音機亦一樣冇問題，方便之餘有更好的音質享受。官方執筆之時仍未公布確實售價，不過據知比7200稍低，所以預計售價該係$3,500-$3,800之間。</fontstyle></spanclass></p><p><spanclass><fontstyle>插卡睇片手機  &#13;<br> 市面上現時有不少手機都支援插記憶卡，令用家不再為記憶體空間頭痛之餘，資料傳送更為方便，部份更具備Smartphone功能，唔單止係手機，做埋PDA都輕而易舉。</fontstyle></spanclass></p><p>&#13;<br> &#13;<br> &#13;<br> <b> 查詢</b> &#13;<br> （a）TopOne（26289090）&#13;<br> （b）通訊無限（23936789）&#13;<br> （c）星網科技（21948820）&#13;<br> （d）NokiaHK（21366338）&#13;<br> （e）數碼通（28802688）</p></body></html>