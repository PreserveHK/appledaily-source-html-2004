<html><header><meta charset="utf-8"><title>水着女保身妙方<br>吉岡飲百寶汁浸死海鹽Fit晒</title></header><body><h1>水着女保身妙方<br>吉岡飲百寶汁浸死海鹽Fit晒</h1><p>近來最heat嘅水着女星，都要算係吉岡美穗喇，我羅拉啱啱先介紹完佢嗰本喺泰國拍嘅寫真集，點知話都冇咁快，佢今個月尾又話出DVD《24GOLD》喇，個個月都有新花款，吉岡妹果然識有風駛盡𢃇呀！&#13;<br> <br> <spanclass>堅守四大法則 &#13;<br> 不過唔講唔知，咪睇吉岡個人柔柔弱弱好似幾懶咁，原來佢為咗以最佳嘅狀態示人，時刻保持應大則大應細則細嘅身段，日日都要堅持做足四大法則，就係每日做三十分鐘有氧運動、飲營養飲品、做腹部按摩同浸一個鐘頭嘅死海鹽浴。&#13;<br> <br> <spanclass>最緊要冇肚腩 &#13;<br> 大家聽落去可能會話：「就係咁之嘛？」但查實要持之以恒，都咪話唔難，加上吉岡飲嘅，係黑芝麻加牛奶加黑砂糖再加一隻怪味草嘅百寶汁，我羅拉見到佢又黑又綠嘅樣，都唔多開胃。&#13;<br> 吉岡又話，身為水着女星，最緊要嘅，其實唔係個胸夠唔夠大，而係個肚腩有冇凸晒出嚟，佢話：「我日日keep住做運動，又成日喺個肚打八字按摩。」&#13;<br> 不過就咁，吉岡話其實佢壓力都好大，個個月都要影啲性感相，所以好多時淨係啲外來壓力，都會令佢個肚扁晒喎。不過講真吖，做得藝人邊個想日日冇工開，大把時間吃喝玩樂呀！</spanclass></spanclass></p></body></html>