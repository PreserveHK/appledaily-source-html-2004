<html><header><meta charset="utf-8"><title>　　希慎董事人工高過主席 - 李八方</title></header><body><h1>　　希慎董事人工高過主席 - 李八方</h1><p>上市公司陸續公布業績之餘，也會披露董事薪酬水平，而且愈多公司自覺地披露埋個別董事酬金，值得一讚。八方噚日睇到銅鑼灣大地主希慎興業年報，就係其中一間。&#13;<br> 不過，年報披露佢哋最高薪董事唔係主席利定昌，反而係一位剛於月前退休嘅財務董事梅子敬，去年共收取四百四十八萬元酬金，利主席嘅酬金則只係三百二十一萬，其中一個因素係佢冇收取房屋福利。不過，年報講希慎興業去年十一月檢討後，利主席人工獲三級跳，今年基本薪酬達四百一十萬元，去年則為二百八十萬元；同時與業績表現掛鈎嘅花紅亦喺檢討後增加，因此利主席隨時係今年最高薪人士。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>