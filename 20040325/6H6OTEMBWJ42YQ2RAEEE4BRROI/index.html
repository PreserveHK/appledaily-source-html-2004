<html><header><meta charset="utf-8"><title>一味窩輪：博恆指Call9244較實際</title></header><body><h1>一味窩輪：博恆指Call9244較實際</h1><p>個市再升多一升，恒指進帳89點，但唔係所有恒指Call輪都有得升。例如最熱門嘅9282，成交金額去到40球，輪價喺9.9仙原地踏步。點解會咁？皆因本身溢價唔平。&#13;<br> 9282喺5月夠鐘，過多幾日，踏入4月份，隻輪就變咗「下個月夠鐘」。前日，隻輪溢價5.7%，槓桿率41倍。淨睇槓桿率，當然好吸引，但要諗埋恒指個幾月內，到底有冇機會升700點以上。昨日隻輪溢價縮到5%，都重係貴。&#13;<br> 博恒指再升，揀Call輪，9244實際得多，隻輪屆滿日同9282一樣，槓桿率13.9倍細過9282好多，但勝在溢價得1.8%。<br> &#13;<br> <spanclass>新地輪9118買得過 &#13;<br> 地產股有勢，長實（001）收65.75元，升1元。搵長實Call輪炒，睇數據，9330好正，6月初到期，按盤價0.62元，溢價2.2%，槓桿率10.6倍。最弊嘅係，隻輪冇成交。其他嘅，大多數溢價唔低，比較睇得吓又上車跳車俱易嘅係9670，8月到期，輪價53仙，溢價8.4%，槓桿率12.4倍。&#13;<br> 新地（016）除息，收70.75元，實升85仙。吼住反覆中喺低位諗吓Call輪，最正路對象係9118，5月初到期壽命係短啲，但輪價79仙，溢價只係1.5%着數番，而槓桿率9倍亦屬唔弱。&#13;<br> 章盛&#13;<br> </spanclass></p></body></html>