<html><header><meta charset="utf-8"><title>新車速報：<br>奧廸開篷新加半自動波箱</title></header><body><h1>新車速報：<br>奧廸開篷新加半自動波箱</h1><p>講到開篷Roadster跑車，德國奧迪TT型號雖然推出至今已經有一段日子，但憑藉本身圓渾又前衞造型，加上性能演繹不俗，時至今日仍不乏捧場客支持。新近本港代理重引入配備6前速Tiptronic半自動波新版，既具備自動波車的舒適性，又可以作手動式轉檔操控，自然就更富駕駛樂趣啦！	&#13;<br>&#13;<br>記者、攝影：陳偉林</p><p><spanclass><fontstyle>最先進6前速波箱  &#13;<br> 過往，這輛奧迪TTRoadster只有手波版供應，令不少只得自動波牌的準買家望而卻步，但新近車廠加入埋自動波版，重係至先進嘅6前速Tiptronic半自動波箱組合，轉檔更利落，再配上一台備有低壓Turbo的1.8公升4直引擎，中、尾段有更佳演繹外，車本身擁有的主動式ESP、ASR同EDL系統輔助下，每每能夠修正軌迹，有出眾又安穩的操控反應！</fontstyle></spanclass></p><p><spanclass><fontstyle>最突出銀白U形防滾架  &#13;<br> 講到座艙鋪排，一雙真皮跑車桶椅每令人停步駐足細看，而Roadster獨有U形銀白金屬防滾架組合亦好突出，加上富於跑車味道的軚盤同表板配搭，還有編排出眾的中控台，既有齊原廠恒溫冷氣，又有高級6碟CD音響組合，每當迎風上路時候，嗰份感覺重特別爽呢！</fontstyle></spanclass></p><p><spanclass><fontstyle>無大改動圓渾車身  &#13;<br> 相比下，奧迪TTRoadster一個圓渾的車體設計，至今仍未見有任何大改動，略嫌稍欠一點合時的新意；尚幸新車有四輪時款18吋合金胎軨組合，加上一對高聚焦頭燈，又有原廠尾定翼鋪排，看上去倒魅力不減。</fontstyle></spanclass></p><p><spanclass><fontstyle>車尾有乾坤  &#13;<br> 1.一按式電動軟篷頂配搭，開關需時不過25秒。&#13;<br> 2.原廠尾定翼前方，另備有高亮度的High-mount煞車燈。&#13;<br> 3.內置式雙圓尾燈編排。&#13;<br> 4.18吋跑車合金胎軨組合，內置有高效能ABS連EBD裝置。</fontstyle></spanclass></p><p><spanclass><fontstyle>奧迪TTRoadsterTiptronic  &#13;<br> 引擎：1781cc直4DOHCTurbo&#13;<br> 馬力：180ps/5500rpm&#13;<br> 扭力：24.0kgm/1950-5000rpm&#13;<br> 傳動：6前速Tiptronic半自動波，頭輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：225/40ZR18MichelinPilotSport&#13;<br> 尺碼：4041×1764×1349mm&#13;<br> 軸距：2422mm&#13;<br> 車重：1380kg&#13;<br> 0-100公里：8.5秒&#13;<br> 極速：220km/h&#13;<br> 平均耗油：9.3L/100km&#13;<br> 新車售價：$433,000&#13;<br> 車輛提供：合迪汽車（21538181）&#13;<br> &#13;<br> <spanclass><fontstyle>真皮車廂  </fontstyle></spanclass></fontstyle></spanclass></p><p><b> 同級Roadster比較</b> &#13;<br> <spanclass><fontstyle>寶馬Z42.5i  &#13;<br> 點睇：同樣是Roadster，不過是走美式風格，車廂較闊落，重有唔錯嘅性能演繹同操控性。</fontstyle></spanclass></p><p><spanclass><fontstyle>平治SLK200Kompressor  &#13;<br> 點睇：剛於日內瓦面世的Roadster新車，較舊型號有不少改動，外形大體富跑車氣息之餘，車廂陳設重好有時尚High-tech感。</fontstyle></spanclass></p><p><spanclass><fontstyle>保時捷Boxster2.7Roadster  &#13;<br> 點睇：早前剛推出有Facelifted新版，但仍舊留有原車神髓，一份保時捷跑車個性，至今仍不乏Fans捧場。</fontstyle></spanclass></p></body></html>