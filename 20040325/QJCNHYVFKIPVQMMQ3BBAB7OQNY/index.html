<html><header><meta charset="utf-8"><title>馮仁昭四圍超：<br>王傑怕吊鹽水頂撞公司博炒</title></header><body><h1>馮仁昭四圍超：<br>王傑怕吊鹽水頂撞公司博炒</h1><p>王傑當初喺加拿大回流香港簽約英皇，除咗幾年前重出樂壇時風光過一輪之後，呢幾年英皇全力捧年輕歌手，王傑嘅發展就唔多如意喇，佢愈做愈心淡，但公司又唔肯同佢解約，所以佢出親嚟講嘢就句句有骨，成日窒人，目的只係博公司炒魷！<br> &#13;<br> <spanclass>仍有五年約 &#13;<br> 王傑喺上個禮拜同幾位朋友喺君悅酒店飲下午茶，其中一位朋友事後同馮仁昭講，話王傑好唔開心，因為佢自知公司將火力集中喺偶像歌手身上，即使佢點盡力做嘢，公司都唔會睇佢，佢嘅工作量就更加少到吊鹽水咁，所以之前傳佢網上賣衫嚟解決經濟問題，而佢亦都曾經同公司提過解約，但英皇就一口拒絕。&#13;<br> 王傑簽英皇十年，重有成五年至約滿，想走又走唔到，於是咪玩激將法，聽聞佢早排話香港樂壇惡性循環自食其果嘅言論，就俾公司捉咗去照肺，其實佢係特登講埋啲頂心頂肺嘅言論，想博英皇同佢解約。<br> &#13;<br> <spanclass>抑鬱症未愈 &#13;<br> 王傑個朋友重話佢抑鬱症未愈，但重成日走去酒吧劈酒，啲朋友都好擔心佢。馮仁昭覺得王傑又唔使咁灰嘅，人生總有起有落，𠵱家係低潮，跟住落嚟咪係反彈嘅時候囉！凡事睇開啲，唔係就好易谷到病。</spanclass></spanclass></p><p><spanclass>杜麗莎歎新仔冇人教 &#13;<br> 杜麗莎（Teresa）噚日接受新城電台訪問，佢話下個禮拜就會開工，準備開演唱會，到時囡囡重會粉墨登場，同四十個小朋友一齊唱《真的愛你》。另外，噚日商台播出Teresa嘅錄音訪問，被問到對現時歌手有乜睇法時，佢就話：「𠵱家嘅歌星好慘，因為冇人培養，又冇時間瞓覺，乜都要佢哋做，你話係咪變咗機械？」<br> &#13;<br> <spanclass>任賢齊內地歌迷夠熱情 &#13;<br> 任賢齊噚日喺台灣錄影電視節目，佢更大談喺內地工作時嘅趣事，小齊話曾撞見飯店服務生偷着佢嘅衫，以及歌迷冒充舞蹈員趁機接近佢。因為內地嘅歌迷好熱情，並經常喺嘴邊掛着一句「我愛你」，小齊話次次聽到都好感動。</spanclass></spanclass></p><p><spanclass>蕭亞軒賣衫做善事 &#13;<br> 蕭亞軒近排做善事做到停唔到手，計早前佢將某周刊對佢嘅賠償，捐到台灣一個慈善機構之後，蕭亞軒最近又將佢嘅幾件靚衫捐出嚟拍賣，拍賣得嚟嘅款項，重會用作慈善用途㖭。蕭亞軒話希望可以用自己嘅能力幫助到有需要嘅人，盡一點力量喎。<br> &#13;<br> <spanclass>張東健身在北京心在康城 &#13;<br> 張東健𠵱家喺北京繼續拍緊《無極》部戲，佢好重視呢部戲，因為佢想憑呢部戲打入國際市場，日前佢對韓國傳媒講：「《無極》會參加出年嘅康城影展，所以我對呢部戲係有一定期望。」張東健拍完呢部戲，重會拍多套韓、日合作嘅連續劇，以佢韓國一線影星嘅地位，重點會拍純韓劇吖，擺明係為咗打入日本市場啦。<br> &#13;<br> <spanclass>陳錦鴻黃山度蜜月 &#13;<br> 陳錦鴻噚日喺無綫將軍澳電視廣播城為新劇《驚艷一槍》試造型，剛同杜雯惠結咗婚嘅佢話婚姻生活愉快，佢話：「我雖然要拍劇冇時間對住佢，但以前都成日對啦，我遲啲打算同老婆去黃山同武夷山補度蜜月，聽講嗰度啲茶園好靚。」</spanclass></spanclass></spanclass></p></body></html>