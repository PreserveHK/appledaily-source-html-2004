<html><header><meta charset="utf-8"><title>　　阿斌母親節撰稿 - 李八方</title></header><body><h1>　　阿斌母親節撰稿 - 李八方</h1><p>癱瘓卧床十三年嘅阿斌，前日再次展示文采，發出一封公開信感謝大眾支持，香港電台早晨節目《開心日報》早前喺阿斌封「求死信」曝光後，即時聯絡院方建議阿斌撰文向市民表達心聲，由節目主持人車淑梅口述，經過一番考慮後，阿斌前日終答應為港台撰文，港台象徵式畀每篇文章五百元稿費。&#13;<br> 車淑梅話提出上述建議，主因係唔少人認為阿斌文筆有水準，加上希望藉撰文令阿斌感到生存有意義，預計最快下星期五就可讀出阿斌首篇文章，車淑梅透露電台最初提出每星期一篇，但阿斌認為兩星期一篇較好，並提議電台提供題目給他，不過港台認為阿斌心智成熟，畀佢自由發揮效果更好，而佢篇處女作題材係關於母親，車淑梅話可能臨近母親節，阿斌就挑選呢個題目。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>