<html><header><meta charset="utf-8"><title>新車速報：<br>三菱Outlander新貌潮到爆</title></header><body><h1>新車速報：<br>三菱Outlander新貌潮到爆</h1><p>三菱汽車香港代理繼2001年引入Airtrek車系，而廣受車迷歡迎後，最近佢哋又引入咗全新Outlander2.4型號抵港；新車喺擁有令人坐得貼服舒適嘅車廂，以及輸出強勁嘅2.4公升MIVEC偈嘅同時，全新造型亦見惹人注目，加上唔使23萬嘅售價，實叫人難以抗拒！&#13;<br>&#13;<br>記者：鄭達基　攝影：陳陶鈞&#13;<br>ImageGirl：Kendy（CoolFactory）</p><p>新抵港嘅三菱Outlander2.4（即日本版AirtrekSportGear型號），雖然保留原來Airtrek嘅車身線條，但廠方卻為佢換裝上略帶有FamilyLook嘅新款鬼面罩、全新頭尾泵把連保護板、四輪16吋五幅式跑車合金胎軨等等，加埋頂置定翼連同屬新款嘅尾燈組合，從而令部車嘅賣相變得更富活力感。&#13;<br> &#13;<br> <spanclass><fontstyle>MIVEC偈慳油好力  &#13;<br> 當打開引擎蓋，一台容積達2.4公升嘅直4SOHC引擎就會呈現喺你眼前，由於佢本身配備三菱獨有嘅MIVEC技術，故此不但擁有高達160匹嘅最大馬力輸出，而且重有低耗油量（平均耗油量為11.0km/L），同埋運轉寧靜嘅特性，加埋一套INVECS-Ⅱ4前速半自動波相互配合下，起步加速反應靈敏有勁，而且重畀到你操控手波車嘅樂趣。</fontstyle></spanclass></p><p><spanclass><fontstyle>闊落車廂坐得夠爽  &#13;<br> 與早前在港推出嘅Airtrek型號一樣，新車同樣備有一個極為寬敞闊落嘅車廂空間，加上前後兩排以Two-tone色調示人嘅座椅，坐落夠晒舒適貼服，絕對能用一個「爽」字嚟形容；唔止咁呀！如果有需要運載大量行李的話，只需拉動設於後排椅背頂嘅把手，便可將之覆摺下來，咁所有問題自然迎刃而解啦！&#13;<br> 設備配搭又齊全，除高級大面板音響及原廠恒溫冷氣外，重有車門電窗、門邊電鏡及雙天窗外，當然唔少得還有雙安全氣袋，同埋ISOFIX兒童安全座椅固定裝置㖭！&#13;<br> &#13;<br> <spanclass><fontstyle>型仔外觀逐格睇  </fontstyle></spanclass></fontstyle></spanclass></p><p><spanclass><fontstyle>闊落座艙面面觀  </fontstyle></spanclass></p><p><spanclass><fontstyle>三菱Outlander2.4規格  &#13;<br> 引擎：2378cc直4SOHC&#13;<br> 馬力：160ps/5750rpm&#13;<br> 扭力：21.9kgm/4000rpm&#13;<br> 傳動：4前速INVECS-II半自動波，恒式四驅&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：215/60R16YokohamaGeolanderG035&#13;<br> 尺碼：4550×1780×1685mm&#13;<br> 軸距：2625mm；車重：1510kg&#13;<br> 平均耗油：	11.0km/L&#13;<br> 新車售價：	$229,800&#13;<br> 車輛提供：	環宇汽車（25200636）</fontstyle></spanclass></p><p><spanclass><fontstyle>其他同類車款&#13;<br> 富士Forester2.0XT  &#13;<br> 同屬新款設計，樣靚之餘車廂空間又闊落，最重要係佢嗰台2.0公升Turbo偈，所迸發出嘅177匹馬力，加埋一套恒式四驅系統，表現予人十足信心。（$248,000）</fontstyle></spanclass></p></body></html>