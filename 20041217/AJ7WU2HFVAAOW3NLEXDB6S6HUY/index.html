<html><header><meta charset="utf-8"><title>阿姐米奇Look捧金針獎：唔會退休</title></header><body><h1>阿姐米奇Look捧金針獎：唔會退休</h1><p>汪明荃繼早前獲政府頒發「銀紫荊星章」後，昨日港台宣布頒予「十大中文金曲」最高榮譽的「金針獎」給她。阿姐以一身年輕服飾領獎，入行逾三十年的阿姐表示不會輕言退休。</p><p>香港電台昨日於廣播道舉行記者會，公布今年「十大中文金曲頒獎禮」的「金針獎」由汪明荃奪得。大會為她預備了一個驚喜，請來曾多次與她合作的後輩黃耀明和楊千嬅來獻花恭賀。<br> &#13;<br> <spanclass>自謙未盡完美 &#13;<br> 阿姐昨日打扮得非常青春，除了穿上水晶米奇老鼠T恤外，更把頭髮駁了七彩辮子，看起來活力十足。阿姐由廣播處長朱培慶手上領取「指揮棒」獎座後，她在台上說：「覺得好意外，自己其實未做到盡善盡美，但三十幾年已經盡力。𠵱家攞到呢個最高榮譽，但我都唔會退休。」而千嬅在台上則表示會學習阿姐的專業、拼搏和進取的精神，並指阿姐是早期的麥當娜（Madonna）。<br> &#13;<br> <spanclass>千嬅嫌借運悶 &#13;<br> 事後阿姐說：「啲人話通常攞呢個獎嘅人會退休，其實做咗咁多年都好攰，都想唔做咁多㗎，但人在江湖，冇法。今年攞過好多獎，呢個算係我最好嘅聖誕禮物。」被千嬅喻為麥當娜，她說：「可能我個心鍾意變，變多啲。」&#13;<br> 此外，千嬅最近再被指借運，她說：「滿天神佛頌香江呀！我𢱑晒頭，報攤所有封面都係我，幫我製造人氣，而且認同我嘅實力，覺得我係競爭目標先做到封面女郎。但內容驚人，而且好好笑，令我喺頒獎禮上更有信心。但呢啲題材過時，應該寫我俾外星人換咗晶片，又或者寫我俾外星人捉走四十八小時。而呢條橋要sell畀Paco（黃栢高），聯同港台拍警訊，可打擊神棍，呼籲新一代要有正確價值觀。」&#13;<br> 採訪、攝影：王連連</spanclass></spanclass></p></body></html>