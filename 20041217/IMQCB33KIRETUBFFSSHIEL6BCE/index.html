<html><header><meta charset="utf-8"><title>DanniiMinogue預防愛滋紅帶為記</title></header><body><h1>DanniiMinogue預防愛滋紅帶為記</h1><p>澳洲女歌手DanniiMinogue一向走開性感路線，但佢話自己對全裸仍然都保留。不過Dannii早前為世界愛滋病基金拍咗一輯廣告，當中佢光脫脫上陣，只係用一條紅色絲帶包住重要部位，為嘅只係希望宣揚預防愛滋病嘅訊息，其間Dannii重爆話：「我身邊嘅朋友同埋唔少娛樂圈裏面人都俾愛滋病影響，預防愛滋的確好重要。」</p></body></html>