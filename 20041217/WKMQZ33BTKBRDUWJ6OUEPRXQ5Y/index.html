<html><header><meta charset="utf-8"><title>華仔率善心歌迷迎聖誕</title></header><body><h1>華仔率善心歌迷迎聖誕</h1><p>劉德華今年平安夜將到尖沙嘴，出席《劉德華熊遍全城廣東道聖誕streetparty》，與過萬名歌迷一起倒數迎聖誕。華仔日前表示有意參加今次活動的市民，須自費購買一隻價值不少於八十元的全新熊公仔，於十九號拿到海港城換取入場券。至於收集到的熊公仔則會透過政府機構，送到一些需要關懷的小朋友手上。&#13;<br> 前晚華仔到新城電台接受訪問時，新城台長朱明銳透露由全國樂迷投票的新城「勁爆男歌手」獎，目前由華仔領先，古巨基第二，李克勤、郭富城、許志安及謝霆鋒則位居其後，華仔表示若由他投票的話，會投給李克勤。<br> &#13;<br> <spanclass>盼奪創作獎 &#13;<br> 提到楊千嬅近日被指借運一事，華仔笑說：「點會有借運呀？咁不如幫我借個『填詞人』大獎返嚟，我今年填咗咁多詞，咁多年我乜獎都攞過，係好少創作上嘅獎。」&#13;<br> 採訪、攝影：駱華齡</spanclass></p></body></html>