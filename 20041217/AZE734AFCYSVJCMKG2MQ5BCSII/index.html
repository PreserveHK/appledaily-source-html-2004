<html><header><meta charset="utf-8"><title>車壇新資訊：二手車場學保養學揀車</title></header><body><h1>車壇新資訊：二手車場學保養學揀車</h1><p>如果你係諗住年尾出番部二手車嘅準車主，咁聽日就一定要到大昌行易手車中心睇睇喇！因為有嘢玩有車睇外，重可以學番三兩招揀易手車嘅秘訣。呢個主題為「聖誕多面睇」嘅活動，除咗繼續有過百部易手車選購，重有老爺車展覽、由新城電台「烈火戰車」主持人初九講授嘅「精明揀選老爺車錦囊」、MiniZ遙控車大決戰及大銀幕賽車親身體驗等節目。&#13;<br>另外大昌車主會更同場舉辦「車牌神算」會客室，由堪輿大師為車主配對合適車牌，並有專業技師講解汽車保養維修嘅「汽車保養維修小百科」工作坊，聽完之後一定對你嘅愛驅有更深入嘅認識。同場亦有Yokohama限量精品及大昌食品以優惠價發售，睇完車學完嘢買埋嘢食才返屋企，唔經唔覺就歡度咗一日㗎喇！&#13;<br>記者：馬慶武</p><p>大昌行易手車中心&#13;<br> 地址：九龍灣啟祥道20號2樓&#13;<br> 電話：22621118&#13;<br> 「聖誕多面睇」時間：明日1:00pm-5:00pm</p></body></html>