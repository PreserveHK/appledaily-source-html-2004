<html><header><meta charset="utf-8"><title>SexandtheCity穿梭四大頒獎禮<br>Yumiko八萬元慾女裝等攞獎</title></header><body><h1>SexandtheCity穿梭四大頒獎禮<br>Yumiko八萬元慾女裝等攞獎</h1><p>鄭希怡（Yumiko）為迎接年底舉行的樂壇四大頒獎禮，決定一擲八萬元置裝，以SexandtheCity為主題，在不同頒獎禮上展示四個現代女性造型。Yumiko更表示已獲廣告商贊助過百萬元鑽飾，實行以超閃look示人。</p><p>年底的四大樂壇頒獎禮將至，鄭希怡近日已積極選購戰衣，日前她接受本報訪問時，透露今年將以美國人氣劇集《SexandtheCity》四個女主角為造型主題，在四個頒獎禮上展示不同的現代女性形象，估計置裝費約花八萬元。<br> &#13;<br> <spanclass>感唱功未夠班 &#13;<br> Yumiko說：「《SexandtheCity》嗰四個女仔嘅性格都好鮮明，打扮又唔同，有啲sexy，又靚女，我覺得都幾好，我預算要用八萬蚊買衫，每個頒獎禮用兩萬度。咁早輪我幫寶石城拍廣告，佢哋都會贊助我喺頒獎禮上戴嘅鑽石珠寶，夠晒閃吖嘛，但係都幾牙煙，甩咗粒鑽石都唔知點算好，所以要好小心。」&#13;<br> 問Yumiko可有信心奪獎？她說：「𠵱家我個位都幾尷尬，唔係新人又未到角逐女歌手，希望可以攞啲進步獎就已經好開心啦。」Yumiko表示現今唱片市道欠佳，加上新人輩出，所以她要更加落力練好唱功。<br> &#13;<br> <spanclass>買單車機練氣 &#13;<br> Yumiko說：「唱歌真係要加把勁至得，要洗底呀。我覺得自己嘅唱功未合格，𠵱家我好少咪嘴，冇理由咪嘴咪成世啫，有時狀態唔好上台，啲人唔會理你有乜嘢理由，唱live被人話吓、踩吓，就知自己衰乜。我一直都有學唱歌，明年就更加要練好，歌唱得唔好，頂晒籠玩多兩年就玩完，所以一定要地獄式訓練，以前我一邊跳舞一邊唱歌搞到索晒氣，但人哋做到，冇理由我做唔到嘅。」</spanclass></spanclass></p><p>平日以跑步及游水練氣的Yumiko，透露近日將在家裏添置一台單車機，她說：「舊年我希望有個自己嘅音樂會，結果許願冇耐就有《十一團火》音樂會，○五年我希望提升自己，能夠增加自己嘅實力。」&#13;<br> 採訪：朱倬誼&#13;<br> 攝影：陳志嵐&#13;<br> 服裝：SistyrMoon&#13;<br> 化妝：AndyLeung&#13;<br> 髮型：Mike&amp;色（ChinG）&#13;<br> 場地：tintliving</p></body></html>