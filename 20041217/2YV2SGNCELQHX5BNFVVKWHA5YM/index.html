<html><header><meta charset="utf-8"><title>701收料站：邁特配股傳芬佬接貨</title></header><body><h1>701收料站：邁特配股傳芬佬接貨</h1><p>雖然領匯（2382）上唔上到市，成為全城焦點，散戶無心炒股，但好彩金沙喺美國上市表現威威，噚日濠賭股幾乎隻隻都大發神威，令股市有番啲生氣。&#13;<br> 不過，濠賭股一旺場，即刻有公司走出嚟批股，好似即將改名做黃金集團的邁特科技（1031），復牌兩日就大升足兩日，噚日收市即刻以先舊後新方式，每股0.34元，配售15億股，抽水5億銀，真係打針都冇咁快。&#13;<br> 經紀陳話，有胡唔食，罪大惡極，咁好氣氛都唔集資，重要等到幾時？聽講今次邁特批股唔係派出街，而係集中於少數芬佬，所以估計批完之後仍然守得住。&#13;<br> 由於批股關係，邁特今日可能要停牌。<br> &#13;<br> <spanclass>盈利下降　福田受壓 &#13;<br> 另外，紡織股福田實業（420）噚日公布截至今年8月底全年業績，盈利比去年下降47.62％，得番1.8億元，雖然有股息7.5仙派發，但股價仍即時下跌7.27％，收5.10元。&#13;<br> 經紀黃則話，其實好多分析員之前都估到福田盈利會倒退，唔明白點解市場反應咁大。&#13;<br> 慕容小初</spanclass></p></body></html>