<html><header><meta charset="utf-8"><title>攞獎當遊戲　親人最重要<br>梁漢文陪跑八年未驚過</title></header><body><h1>攞獎當遊戲　親人最重要<br>梁漢文陪跑八年未驚過</h1><p>雖然各大音樂頒獎禮在即，但對於被譽為「新四大天王」之一的梁漢文（Edmond）來說，此刻心情卻是非常平靜，畢竟他之前有八年的光景都是擔任「陪跑」的角色，習慣了冇獎攞的Edmond反而覺得親人重要，有獎攞當是鼓勵。</p><p>去年《七友》這一張大碟為梁漢文帶來不少獎項，轉眼又要面對本年度的樂壇頒獎禮，他更被譚詠麟列為新四大天王之一，但Edmond表示沒有為此緊張，他說：「我覺得獎項係對每個歌手嘅鼓勵，如果有獎攞當然會開心，不過諗番自己入行十三、四年，有八年我都係坐喺台下面等。<br> &#13;<br> <spanclass>「盡過力就得」 &#13;<br> 「好多人都問過我承接唔到之前咁輝煌嘅成績會點？我認為樂壇呢個遊戲唔係玩一年，加上做咗三十三年人，有好多嘢都經歷過，所以我都同自己講，重有啲乜嘢需要驚？總之盡過力，朝住自己個方向，積極去做就得。」&#13;<br> 頒獎禮前都會有不少人預測誰能奪得男、女歌手的獎項，Edmond指他看好劉德華及楊千嬅，他解釋：「千嬅今年嘅唱片真係做得好好，而我一直都好佩服華仔咁多年嚟都咁勤力，佢嘅毅力真係可以話係non-stop，佢絕對有條件去攞男歌手獎。」<br> &#13;<br> <spanclass>婚書唔重要 &#13;<br> 除了工作外，Edmond又表示近年對家人的態度改變不少，主要原因是因為梅艷芳去世使他明白到要珍惜身邊人，Edmond說：「我以前好少同屋企人傾偈，不過𠵱家我每一日都會爭取時間打電話畀屋企人。」&#13;<br> 至於拍拖多年的女友Karen，Edmond透露與對方已有共識，雙方都滿足於目前的階段，他說：「其實一紙婚書都唔係最重要，最緊要係兩個人要清楚對方諗乜，總之將來我會係一個好老公同好爸爸。」&#13;<br> 採訪：李珮洳　攝影：何國豪&#13;<br> 化妝：Hetty　髮型：Boffy@Chin.G</spanclass></spanclass></p></body></html>