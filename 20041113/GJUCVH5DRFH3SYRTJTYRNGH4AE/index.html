<html><header><meta charset="utf-8"><title>只許拍拖　不許結婚生仔<br>阿Rain成人禮賣身8年</title></header><body><h1>只許拍拖　不許結婚生仔<br>阿Rain成人禮賣身8年</h1><p>李彩樺（阿Rain）前晚慶祝二十一歲生日，她在派對上宣布與寰宇簽下八年長約，又透露林小明的太太保證她一年有七位數字收入，阿Rain揚言公司不反對她拍拖，但八年內一定不會結婚生仔，她亦透露緋聞男友蕭定一送了裝飾品給她做禮物。</p><p>李彩樺前日二十一歲生日，她在銅鑼灣一間卡拉ＯＫ慶祝，並宣布加盟寰宇經理人部，簽下八年長約，阿Rain好友許志安及張衞健等均有到賀。<br> &#13;<br> <spanclass>否認男友鋪路 &#13;<br> 提到生日願望，阿Rain說：「我希望事業再創高峯，合約幾年長，都有七位數字，媽咪之前幫我求過籤，佢話簽香港公司最好。」阿Rain收到不少舊同事的短訊恭賀，但沒有前經理人黃柏高的份兒，她說：「林峯同方力申都有ＳＭＳ畀我，本來都有請林峯嚟，但佢要拍劇。」&#13;<br> 有報道指阿Rain簽約寰宇是靠男友蕭定一搭路，對此她說：「唔關蕭生事，我都識林生林太（指林小明夫婦）。」林小明承認已經與阿Rain簽約，而林太更說：「八年夠唔夠，簽夠十年好唔好？」&#13;<br> 提到阿Rain日前與鍾欣桐（阿嬌）宣傳《功夫足球》時大搶對方鏡頭，阿Rain說：「我唔知乜嘢事，嗰日知道要踢足球，所以咪着得運動啲，都係做好本份。」<br> &#13;<br> <spanclass>望早日可買樓 &#13;<br> 此外，阿Rain昨日接受商台訪問，她揚言寰宇保證她一年有七位數字收入，希望可以早日達成買樓的夢想，提到早前與黃柏高解約，可怕歷史重演？她說：「我一早識得林太，我覺得佢個人好真摯，大家好似一家人咁，所以唔擔心。」阿Rain緋聞男友蕭定一與她原來同日生日，她表示對方送了裝飾品給自己做禮物，但八年內不會結婚生仔，公司並不反對她拍拖，感情事一切隨緣。&#13;<br> 採訪：王崇穎&#13;<br> 攝影：林德雄、娛樂突發組</spanclass></spanclass></p></body></html>