<html><header><meta charset="utf-8"><title>黃耀明約華仔個唱聚舊</title></header><body><h1>黃耀明約華仔個唱聚舊</h1><p>達明一派昨日到商台接受訪問，兩人將於下月舉行個唱，黃耀明踢爆楊千嬅一早已向經理人公司度期自薦做演唱會嘉賓，不過他則屬意劉德華。&#13;<br> 黃耀明說：「其實我同華仔識得重耐過劉以達，我哋一齊都係無綫第十期訓練班，同佢咁耐都未合作過，所以好想請佢。」兩人亦有意邀請王菲出任嘉賓，不過坦言很難與她聯絡，所以要靠傳媒通傳。&#13;<br> 此外，達明一派的全新歌曲《寂寞的人有福了》昨日正式派上各電台，他們亦把《排名不分先後左右忠奸》（無大無細超）一曲重新填詞成二○○四年版，黃耀明說：「當時我哋將啲風頭人物串連喺歌詞中，𠵱家我哋正評選緊新名單，唔只會有娛樂圈中人，重會有政治嘅嘢。」&#13;<br> 採訪、攝影：駱華齡</p></body></html>