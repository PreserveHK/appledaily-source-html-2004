<html><header><meta charset="utf-8"><title>湯漢斯日本宣傳乘機擦鞋</title></header><body><h1>湯漢斯日本宣傳乘機擦鞋</h1><p>荷李活男星湯漢斯（TomHanks）前日飛咗去日本為佢負責配音嘅動畫《北極快車》宣傳，吸引咗三百幾名日本fans接機。噚日中午，阿湯又同導演羅拔湛米基斯（RobertZemeckis）一齊出席電影嘅記招，木村老婆工藤靜香重上台負責獻花㖭。喺記招上，阿湯重大嗌「我愛東京」，認真擦鞋。</p></body></html>