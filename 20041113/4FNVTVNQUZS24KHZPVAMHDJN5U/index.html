<html><header><meta charset="utf-8"><title>陳嘉容經痛一臉倦容</title></header><body><h1>陳嘉容經痛一臉倦容</h1><p>連卡佛前晚在IFC八萬呎新店，舉行「FurandDiamonds」時裝鑽飾騷，名模陳嘉容和Ren等示範五十年代風情的皮草、新裝及百萬珠寶。&#13;<br> 完騷後陳嘉容一臉倦容，她透露因月事影響狀況，她說：「好痛，冇晒mood，已經痛咗三、四日，醫生都話唔係好正常，要去check清楚啲。」&#13;<br> <br> <spanclass>「試過痛到暈咗」 &#13;<br> 陳嘉容表示自小受經痛困擾，她說：「我細個成日痛到要去診所打針止痛，重試過痛到即場暈咗，嚇親媽咪。𠵱家最慘就係男友Ricky，因為我月事來潮情緒唔好，成日發佢脾氣。」她又表示為免尷尬，月事期間不會接泳衣騷。&#13;<br> 提到與模特兒陳沛嘉傳不和，陳嘉容拒作回應，她說：「自己做番自己嘢，唔會多講，費事愈描愈黑。」&#13;<br> 採訪：RitaLeung&#13;<br> 攝影：IpKwanHoi</spanclass></p></body></html>