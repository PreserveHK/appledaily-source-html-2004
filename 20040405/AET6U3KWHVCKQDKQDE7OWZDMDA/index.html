<html><header><meta charset="utf-8"><title>Xplore再襲港G88大玩伸縮</title></header><body><h1>Xplore再襲港G88大玩伸縮</h1><p>一向以來，PalmOS的Smartphone在港的聲勢都較弱，最大原因莫過於PalmOS的Smartphone機種在港唔算多。不過上年快譯通推出的XploreG18，以超細機身及PalmOS作業系統，令不少用家投入PalmOSSmartphone陣營。今次快譯通再接再厲，推出第二代XploreG88，採用破格的伸縮式外形，令人眼前一亮！&#13;<br>&#13;<br>記者：劉耀祥　攝影：梁翠研　ImageGirl：Sonia</p><p><spanclass><fontstyle>Profile  &#13;<br> 制式：GSM900/1800雙頻&#13;<br> 作業系統：PalmOS4.1&#13;<br> 處理器：DragonBall33MHz&#13;<br> 記憶體：16MBRAM/32MBFlashRAM&#13;<br> 顯示器：26萬色/160×240像素&#13;<br> 功能：MMS、GPRS、字典、中文手寫輸入&#13;<br> 備用時間：100小時&#13;<br> 通話時間：2小時&#13;<br> 體積：100×49×21mm&#13;<br> 重量：116g</fontstyle></spanclass></p><p>Smartphone市場競爭劇烈，PalmOS、WindowsMobile及Symbian三個作業系統各有山頭，但偏偏PDA市場佔有率最高的PalmOS，在這個大浪潮中，風頭就被WindowsMobile及Symbian稍稍蓋過，所以當快譯通上年推出XploreG18的時候，自然吸引很多Palm用家的目光，可惜上一代表現稍欠穩定。而今次G88的推出，其系統穩定性就理所當然地受注目，加上伸縮式外形，令人忍唔到手一玩再玩！</p><p><br> &#13;<br> <spanclass><fontstyle>伸縮機身　好玩又好用  &#13;<br> 快譯通新作XploreG88體積比上一代G18短8mm，所以其手感照樣輕細。而搶眼嘅伸縮式機身，唔單止畀你推上推落玩餐飽，毋須每次打電話都等個鍵盤畫面彈出嚟，推起機面就馬上可以輸入號碼，伸縮式設計絕對係實用與美觀並重，就算連續多次推上推落，畫面仍然操作正常，未有Hang機。而當每次推出鍵盤後，畫面就會自動轉成電話模式，配合五方向控桿就即時Check到通話紀錄、電話簿及快速撥號等，夠晒UserFriendly，明顯睇得出快譯通下過一番心思。</fontstyle></spanclass></p><p><spanclass><fontstyle>程式全面　完全一條龍  &#13;<br> XploreG88外形夠晒新意，但內涵就與G18差不多，硬件配備未有令人驚喜，依然係26萬色彩芒、10萬像素影相鏡頭、PalmOS4.1、MMS、JAVA等，功能及規格已算是高階機級別，不過仍有極大進步空間，例如處理器速度、鏡頭像素、記憶體空間，甚至藍芽及WiFi功能等。而G88隨機的程式已是「一條龍」服務，由娛樂的遊戲、影相；上網的瀏覽及電郵程式；管理記憶卡的McFile及備份程式；當然唔少得PalmOS的PIM程式等，雖然G88只用上33MHz處理器，不過當運行各種程式時都應付自如，於各程式中「來來回回」，G88仍然運作正常，比起G18玩得更爽手更隨意！</fontstyle></spanclass></p><p><spanclass><fontstyle>其他「齊人」之選  &#13;<br> 既想要手提電話、又想要PDA功能，坐享「齊人之福」，其實並唔係難事一件，皆因市面上重有唔少PDA手機二合一產物，雖然未必有G88咁細部，不過功能就肯定不相伯仲！</fontstyle></spanclass></p><p><spanclass><fontstyle>同「父」異「母」Treo600  &#13;<br> 同樣採用PalmOS，不過只得水貨，價錢亦相當高企。&#13;<br> 規格：144MHz處理器、32MBRAM、GSM四頻、30萬像素鏡頭、SD插槽&#13;<br> 售價：$6,580（a）</fontstyle></spanclass></p><p><spanclass><fontstyle>國產Smartphone聯想ET180  &#13;<br> 外形甚具SEP900風采，可拆式面蓋，不過就換上微軟的PocketPC2002系統。&#13;<br> 規格：400MHz處理器、GSM雙頻、32MB記憶體、SD插槽&#13;<br> 售價：$3,880（b）</fontstyle></spanclass></p><p><spanclass><fontstyle>長氣拍片MotorolaA760  &#13;<br> 功能與e2800相若，最長5分鐘拍片功能，藍芽及紅外線等亦一應俱全。&#13;<br> 規格：10萬像素鏡頭、Linux作業系統、JAVA、GSM四頻&#13;<br> 售價：$3,280（c）</fontstyle></spanclass></p><p><spanclass><fontstyle>全身都細ETENP300  &#13;<br> 以最細的PocketPC手機為賣點，體積細之餘畫面亦一樣咁細。&#13;<br> 規格：GSM三頻、PocketPC2003系統、30萬像素鏡頭、4,096色彩芒。&#13;<br> 售價：$3,880（a）</fontstyle></spanclass></p><p><spanclass><fontstyle>龐然大物ETENP603  &#13;<br> ETENP300就以細為主，不過P603就以大為宗旨，機身體積香港人未必頂得住。&#13;<br> 規格：PocketPC2002作業系統、64MB記憶體、240×320解像度、GPRS	售價：$3,780（a）</fontstyle></spanclass></p><p><spanclass><fontstyle>至強手機SonyEricssonP900  &#13;<br> SymbianOS簡單易用，PDA功能加觸控屏幕，高檔機首選。&#13;<br> 規格：30萬像素鏡頭、24和弦、三頻、MemoryStickDuo插槽	售價：$5,880（c）</fontstyle></spanclass></p><p><spanclass><fontstyle>高檔代表O2XdaII  &#13;<br> 表現出色加上強勁規格，售價一路高企，絕對係身份象徵。&#13;<br> 功能：PocketPC2003系統、藍芽、30萬像素鏡頭、和弦&#13;<br> 售價：$6,380（c）</fontstyle></spanclass></p><p><spanclass><fontstyle>跑車闖港藏鏡龍e2800  &#13;<br> 320×240高解像度顯示器，儲存1,000個通訊錄，可播MP3，玩意多多。&#13;<br> 規格：GSM900/1800雙頻、32和弦、Linux作業系統、GPRS、32MB記憶體、11萬像素鏡頭	售價：$3,380（c）</fontstyle></spanclass></p><p><b> 查詢：</b> &#13;<br> （a）ProComm（23320686）&#13;<br> （b）MoshiMoshi（26289090）&#13;<br> （c）星網科技（21948820）</p></body></html>