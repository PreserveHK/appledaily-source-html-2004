<html><header><meta charset="utf-8"><title>護苗騷成功　感動落淚<br>芳芳忍痛跳探戈籌百萬</title></header><body><h1>護苗騷成功　感動落淚<br>芳芳忍痛跳探戈籌百萬</h1><p>蕭芳芳前晚帶傷與郭富城在《護苗基金星輝夜》表演探戈，結果一舞籌到一百一十萬元，並獲得觀眾如雷掌聲，加上梁朝偉和劉德華等友好出力相助，令芳芳大為感動，在演出後終於忍不住當場落淚。</p><p>由蕭芳芳發起的《護苗基金星輝夜》前晚圓滿結束，芳芳在壓軸部份與郭富城（Aaron）大跳探戈，單是這一舞就為《護苗》籌得超過一百一十萬元善款。由於芳芳聽覺有問題，不能聽着音樂跳舞，要靠城城帶領舞步，對芳芳而言實在是一大挑戰。為此，當前晚芳芳表演完畢並獲得現場觀眾如雷掌聲後，即感動得熱淚盈眶，及後她返回後台，終於按捺不住當場落淚。<br> &#13;<br> <spanclass>對演出唔滿意 &#13;<br> 芳芳在後台說：「我唔想喊，好肉酸！我都係第一次唔聽音樂跳舞，今次跳到真係好感動，如果冇Aaron我都做唔到，好多謝郭富城。我一路跳一路忍痛（指腰傷舊患），前晚十一點幾重要睇腰骨，睇怕星期一我都要睇醫生大修。」問芳芳對自己演出可感滿意時，她即表示不大滿意：「唔滿意，因為條腰好痛，痛到我好似喺黑洞掙扎咁！」&#13;<br> 城城亦踢爆芳芳原來一度因為腰痛影響而嘔吐大作，城城說：「我唔覺得芳芳姐好緊張，可能佢擔心自己腰痛啦，其實我都擔心芳芳姐腰傷，我哋花咗一個月時間去練習，初時芳芳姐要用腰封，後來要加多本厚書支撐，有晚佢練完之後痛到返屋企嘔㖭。」&#13;<br> 其時梁詠琪（GiGi）見芳芳眼濕濕，即上前遞上紙巾，芳芳忍不住攬住GiGi痛哭。問到芳芳前晚總共籌得多少款項時，她表示尚未計算清楚。而對於她前晚在台上表示，梅艷芳和張國榮年年也支持，可惜今年二人也未能出席，芳芳事後說：「哥哥同阿梅年年都支持，佢哋嚟唔到真係好難過。」<br> &#13;<br> <spanclass>華仔殺入康城 &#13;<br> 劉德華前晚為《護苗》出錢出力，但問華仔捐多少錢時，他竟然表示不清楚：「因為每年都係自己個基金直接撥捐護苗。」對於有機會憑《十面埋伏》提名康城影帝，華仔說：「我唔係好清楚，人哋畀我入到圍都好開心嘅！」&#13;<br> 採訪：王崇穎、胡比、何永寧&#13;<br> 攝影：何國豪、林德雄</spanclass></spanclass></p></body></html>