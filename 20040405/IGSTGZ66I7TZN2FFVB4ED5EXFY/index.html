<html><header><meta charset="utf-8"><title>眼淺易失控　冇膽赴頒獎禮<br>琦琦甘做任達華背後女人</title></header><body><h1>眼淺易失控　冇膽赴頒獎禮<br>琦琦甘做任達華背後女人</h1><p>名模琦琦前晚到尖沙嘴拍攝首飾廣告，其夫任達華昨晚在金像獎競逐影帝，但她卻因怕淚灑當場，寧可留在家中替夫君打氣。更謂若華仔得獎，將請他歐遊慶祝。</p><p>名模琦琦前晚以代言人身份，到尖沙嘴拍攝全新Omega首飾廣告。琦琦丈夫任達華早前憑在電影《PTU》中的冷酷機動部隊隊長角色，在金紫荊獎中勇奪影帝，更成為金像獎「最佳男主角」的熱門，但琦琦昨晚沒有出席金像獎頒獎典禮。&#13;<br> <br> <spanclass>翻看五、六次 &#13;<br> 琦琦說：「我怕醜，都係留喺屋企為佢打氣好啲，我好緊張，去到重驚。我平時睇奧斯卡，見到人哋得獎都會感動到喊，今次真係唔敢去，我驚到時失控。我唔係娛樂圈嘅人，做乜都係喺背後為佢（丈夫）加油。」&#13;<br> 問琦琦若任達華得獎，會如何慶祝？她說：「上次（金紫荊）喺紐約已經買咗好多禮物，月中又成班人去泰國玩，如果再得獎，我要請佢去歐洲先得。不過得獎係要天時地利人和，努力加運氣，入圍已經好好。」琦琦表示看過《PTU》五、六次，盛讚導演杜琪峯乃全港最出色導演。&#13;<br> <br> <spanclass>戴百七萬鑽表 &#13;<br> 而琦琦前晚穿上青綠satindress及Gucci金裝，佩戴多套「Symbole」及「Griffes」鑽飾。首飾以Omegalogo為造型主題，線條簡約時尚，當中一枚價值一百七十多萬的星座華貴18k黃金鑽表，鑲上粉紅sapphire、鑽石，閃耀華麗金光。&#13;<br> 採訪：RitaLeung&#13;<br> 攝影：EdwardChou</spanclass></spanclass></p></body></html>