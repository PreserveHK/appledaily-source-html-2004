<html><header><meta charset="utf-8"><title>新車速報：KiaCarensLX1.8<br>9萬蚊買7人車新版Carens平霸</title></header><body><h1>新車速報：KiaCarensLX1.8<br>9萬蚊買7人車新版Carens平霸</h1><p>韓國起亞（Kia）汽車重新打入香港市場，引入多款不同種類的車款，雖然講品牌未必是日本同歐洲車可比較，但就勝在實而不華又可靠，加上較一眾同級車更便宜的價錢，倒吸引到不少講求實用的買家；早前，代理重引入04年Facelifted新版Carens的手波型號，車價竟不到9萬蚊，都可謂家庭式MPV車中的平霸喇！	&#13;<br>&#13;<br>記者、攝影：陳偉林&#13;<br>&#13;<br><spanclass><fontstyle>中前排椅夠闊落&#13;<br>全車賣點所在，可算是車廂三排七座位布局，雖然車廂空間與一般七人車無異，但中、前排仍予人有乘坐闊落感，加上三排獨立頭枕，又有前、中排的中央手枕配搭，匹配上原廠冷氣及單碟式高級CD音響，還有三排獨立房燈、前排雙安全氣袋裝置，比較起一眾同級車都可謂不遑多讓。再者，遇有需要時尾排重可以收摺起來，以騰出更大載物空間，真係幾實用㗎！</fontstyle></spanclass></p><p><spanclass><fontstyle>歐式車架隔音好  &#13;<br> 新車沿用一台1.8公升直4DOHC引擎，雖然輸出唔算好突出，但匹配上一套5前速手動波箱，操控起來扭力輸出可謂源源不絕；加上整個車架用上歐式結構，除咗夠晒穩紮外，重有唔錯嘅隔音效果；難得走彎起來，四輪韓製車胎亦見有不俗的對地抓着力，演繹出一派高循迹性，駕駛時更有安全感。</fontstyle></spanclass></p><p><spanclass><fontstyle>外形唔起眼較失色  &#13;<br> 對比起來，這部起亞Carens較失色會係一身造型打扮，可能係講求實用緣故，而較看輕賣相同包裝，故外形看來不甚起眼，猶幸車頭有一對特大車燈組合，加上前後泵把跟車身同色，予人看來有渾然一體的觀感，挽回不少分數！</fontstyle></spanclass></p><p><B> 三排座椅夠寬敞</B> </p><p><B> 司機位唔花巧</B> </p><p><B> 中控台另備雜物箱</B> </p><p><spanclass><fontstyle>KiaCarensLX1.8&#13;<br> Profile  &#13;<br> 引擎：1794cc直4DOHC&#13;<br> 馬力：126ps/6000rpm&#13;<br> 扭力：16.5kgm/4900rpm&#13;<br> 傳動：5前速手波，前輪驅動&#13;<br> 懸掛：（前）麥花臣支柱（後）雙連桿&#13;<br> 制動：（前）透氣碟（後）鼓式（ABS）&#13;<br> 輪胎：195/60R15HankookOptimo&#13;<br> 尺碼：4493×1748×1609mm&#13;<br> 軸距：2560mm&#13;<br> 車重：1300kg&#13;<br> 平均耗油：11.0km/L&#13;<br> 新車售價：$89,999.10&#13;<br> 車輛提供：起亞汽車（27609933）</fontstyle></spanclass></p><p>&#13;<br> &#13;<br> &#13;<br> <b> 同級對手比較</b> &#13;<br> 雖然名氣較一眾同級車遜色，但論實用性CarensLX1.8一啲都唔輸蝕，最重要係個車價，大部份同級車都在16萬以上，唯獨呢部新車只係賣9萬，啱晒實用型買家！</p></body></html>